2005/01/08 Dárcovství obětem tsunami v roce 2005 odepsatelné za rok 2004 v USA 

Sobota, 8. ledna 2005

Občané USA darující v roce 2005 pomoc obětem tsunami mohou odepsat své dary v jejich daňových přiznáních za rok 2004 díky zákonu, který byl rychle schválen hlasováním ve Sněmovně reprezentantů a v Senátu a byl podepsán prezidentem Georgem W. Bushem. Bez tohoto nového zákona by přispěvatelé čekali až do roku 2006 na daňová přiznání za rok 2005, aby mohli odečíst své charitativní dary od základu daně. Zákon je určen na podporu dárcovství v rámci úsilí pomoci po tsunami. CBC News informovala, že podle odhadů Centra charity Indianské univerzity bylo zhruba 322 milionů dolarů ve zboží a v hotovosti věnováno soukromými americkými občany a firmami k dalším 350 milionům, které byly slíbeny vládou. Průzkum agentury AP/ISOS zjistil, že tři z deseti amerických občanů dali dar organizacím pomáhajícím obětem tsunami. 
Rumunští umělci vydraží svá díla ve prospěch obětí tsunami

Čtvrtek, 20. ledna 2005

Několik významných rumunských umělců a celebrit se shromáždí v koncertní síni Rumunského rozhlasu v Bukurešti v sobotu 23. ledna, aby vybrali peníze pro oběti katastrofálního tsunami v Indickém oceánu z 26. prosince 2004. Během akce nazvané "Rumunští umělci na pomoc Asii" organizované Nadací rumunských zpravodajských reportérů budou umělci dražit svá díla a osobní předměty a veškerý finanční výtěžek půjde na pomoc obětem tsunami. Dražby se zúčastní mediální celebrity jako např.  pěvkyně Felicia Filip a zpěváci Angela Similea a Dida Dragan nebo Maia Morgenstern, která mezinárodně proslula svou rolí ve filmu Umučení...
