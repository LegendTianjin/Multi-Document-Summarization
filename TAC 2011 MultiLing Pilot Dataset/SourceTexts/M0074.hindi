अबू ग्राएब जेल दुर्व्यवहार की नई तस्वीरें।
बुधवार​, फ़रवरी१५,२००६
अबू ग्राएब जेल में सैनिकों के साथ दुराचार की आस्ट्रेलियाई टी वी स्टेशन ने नई तस्वीरें जरी की हैं।
"देटलाइन​" जो कि एस बी एस के सार्वजनिक नेटवर्क पर प्रसारित होने वाला एक सामयिक कार्यक्रम है, उसमें उन्होंने कहा कि जिन तस्वीरों का उन्होंने प्रसारण किया वे इस बात का उदाहरण है कि अबू ग्राएब ईराकी जेल में कैदियों के साथ किस प्रकार का दुराचार किया गया।इसमें पहली बार छपने वाली प्रताड़ना और यौन अपमान की तस्वीरें हैं। प्रसारण में अमरीकी सैनिकों ने आरोप लगाया कि अबू ग्राएब जेल में कैदी तब मारे गये जब अमरीकी सैनिकों के पास रबड़ की गोलियाँ खत्म हो गईं और वे असली गोलियों से फ़ायरिंग करने लगे।
कार्यकारी निर्माता माइक कैरी ने कहा कि "देटलाइन​" के पास कई सौ तस्वीरें हैं जो अत्याचार होते हुए दिखाती हैं। पर उन्होंने यह नहीं बताया कि उनके पास तस्वीरें कहाँ से आईं। 
कुछ तस्वीरों मे अमरीकी सैनिक चार्ल्स ग्रैनर को दिखाया गया है। पहले प्रसारित की गयी तस्वीरों के मुकाबले ये तस्वीरें ज़्यादा सजीव हैं। इनमें कैदियों के यौन कृत्यों व घायल और मरे हुए कैदियों की तस्वीरें हैं। एस बी एस ने कहा कि लाशों की तस्वीरें उन लोगों की हैं जो अबू ग्राएब जेल में पूछताछ के समय मर गये थे।
द गार्डियन ने एक गुमनाम अमरीकी सैनिक अधिकारी के हवाले से खबर दी कि फ़ौज ने एस बी एस प्रसारित तस्वीरों का निरीक्षण किया है और पाया कि ये तस्वीरें सूचना की स्वतंत्रता अधिनिय्म के अन्तर्गत आती हैं जिसका अदालत से ए एस एल यू ने अनुरोध किया था। द अमरीकन लिबर्टी यूनियन को इन तस्वीरों का अभिगम अमरीका की संघीय अदालत ने सितम्बर में दिया था पर अमरीकी सरकार ने इसके खिलाफ़ अपील दायर की थी।
पेन्टागन के प्रवक्ता ब्रयान व्हिटमैन ने जोर देकर कहा कि अमरीका की नीति सभी कैदियों के साथ मानवीय व्यवहार की है। आगे उन्होंने कहा कि अबू ग्राएब के दुराचार की पूरी जाँच की गई है और जहाँ दुराचार हुआ वहाँ तुरंत कार्यवाही की गई और दोषी पाये ग​ए व्यक्तियों के खिलाफ़ मुकद्दमा चलाया।
इन तस्वीरों को मिडल ईस्ट और ईराक में प्रसारित किया गया। येमिनि संवाददाता सलेह​-अल्-हुमैदी ने रियूटर्स कोओ बताया " यह अमरीका का घिनौनापन दर्शाता है। इसमें अमरीका का मुकाबला दुनिया का कोई भी देश नहीं कर सकता। अमरीकियों ने दुनिया से कहा कि वह ईराक को सद्दाम हुसैन की यातनाओं से छुड़ाना चाहत्त है, इस भूल के लिये उसे मानवजाति से माफ़ी माँगनी चाहिए।"
अमरीका के रक्षा सचिव डौनल्ड रम्सफ़ेल्ड ने विश्वास प्रकट किया कि २००४ में हुई सिनेट आर्मड सर्विस कमिटी की पूछ्ताछ में सारी तस्वीरें अबू ग्राएब में हुए दुर्व्यवहार की नहीं जारी की गई। उन्होंने वहाँ दुर्व्यवहार के अलावा और भी तस्वीरें हैं जिसमें कैदियों के साथ शारीरिक हिंसा और ऐसी हरकतें शामिल हैं जो कि क्रूर और अमानवीय हैं।