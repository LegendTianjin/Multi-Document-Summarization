Ο δεκανέας Graner καταδικάστηκε σε δεκαετή κάθειρξη από το Αμερικανικό Στρατοδικείο  για κακομεταχείριση κρατουμένων στο Αμπού Γκράιμπ. 
Ο Graner δήλωσε αθώος καθώς συμπεριφερόταν έτσι για να «μαλακώσουν» οι κρατούμενοι, αλλά  ντοκουμέντα αποδείκνυαν ότι βιαιοπραγούσε για δική του ευχαρίστηση. Οι ανώτεροι γνώριζαν τη στάση του. Ο υποστράτηγος Miller αρνήθηκε να καταθέσει στο Στρατοδικείο, επικαλούμενος το δικαίωμα μη αυτοενοχοποίησης. Ο αντισυνταγματάρχης  Jordan οδηγείται στο στρατοδικείο με οκτώ κατηγορίες και αντιμετωπίζει μέγιστη ποινή 22 ετών. Το Παρατηρητήριο Ανθρωπίνων Δικαιωμάτων πρεσβεύει ότι συνεχίζεται η κακομεταχείριση ιρακινών φυλακισμένων και βασισμένο σε απόρρητα έγγραφα που αποχαρακτηρίστηκαν, περιγράφει φρικτές τεχνικές ανάκρισης, διαπίστωση αμφισβητούμενη από το Υπουργείο Άμυνας. Το Παρατηρητήριο  προτείνει διορισμό δικομματικής επιτροπής για την μεταχείριση των κρατουμένων, εξέταση του στρατιωτικού δικαστικού συστήματος και ορισμό ανεξάρτητου εισαγγελέα για τη δίωξη υπευθύνων.  Νέο υλικό αποδεικνύει ότι στρατιώτες πέθαναν εξαιτίας βασανιστηρίων. Στην Αμερικανική Ένωση Πολιτικών Ελευθεριών έχει παραχωρηθεί πρόσβαση σε αδημοσίευτες από το δικαστήριο εικόνες, αλλά η αμερικανική κυβέρνηση έχει ασκήσει έφεση στην απόφαση. Το Πεντάγωνο επιβεβαίωσε την αυθεντικότητα των προβαλλόμενων από το  SBS εικόνων. Ορισμένες εξαιρετικά ταπεινωτικές δε θα προβληθούν. Κατά το Υπουργείο Εξωτερικών το υλικό δε δημοσιοποιήθηκε προκειμένου να διαφυλάξει την ιδιωτικότητα των κρατουμένων και να μην προκαλέσει περισσότερη βία.  Εξαιτίας των βιαιοτήτων στο Αμπού Γκράιμπ, προκλήθηκαν ιρακινές επιθέσεις και οι κρατούμενοί  θα μεταφερθούν αλλού. Ο πρώην λοχίας Cardona τιμωρήθηκε με 90 ημέρες καταναγκαστικής εργασίας και υποβιβασμό για δυο από τις εννέα κατηγορίες. Από τις υπόλοιπες απαλλάχτηκε. Μαζί του συνεργαζόταν ο λοχίας Smith χρησιμοποιώντας σκύλους για εκφοβισμό. Στην κατάθεσή τους, είπαν ότι εφάρμοσαν τεχνικές ανάκρισης του Γκουαντάναμο. 



  
 
  

  
