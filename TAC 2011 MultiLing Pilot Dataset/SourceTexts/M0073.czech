Americký generál uplatňuje právo proti sebeobvinění v případě Abu Ghraib

Čtvrtek, 12. ledna 2006

Generálmajor Geoffrey Miller, nejvyšší americký velitel, který dohlížel na zadržování a vyslýchání zadržených v zařízeních Guantánamo Bay a Abu Ghraib odmítl svědčit u vojenského soudu s odvoláním na své právo, že nemůže obvinit sám sebe, informoval Washington Post. Je to poprvé, kdy úloha vyšších důstojníků ve skandálu zneužívání vězňů oficiálně vyplula na povrch.

Generál Miller odmítl vypovídat během procesu vojenského soudu se dvěma psovody, kteří jsou obviněni z mučení zadržovaných. Advokát jednoho z obviněných se snaží zeptat Millera na to, zda nařídil použití psů k zastrašování vězňů při výslechu.

Advokát generála Millera uvedl, že rozhodnutí nevypovídat bylo přijato, když byl Miller opakovaně dotazován v průběhu posledních několika let, a že on stojí za svými předchozími výroky vyslovenými Kongresu, armádním vyšetřovatelům a právníkům.