
Οι στόχοι για τις εκπομπές αερίων που σχετίζονται με το φαινόμενο του θερμοκηπίου, μπορούν να τεθούν αργότερα, λέει ο Ban Ki-moon

Τετάρτη 12 Δεκεμβρίου 2007

Ο γενικός γραμματέας των Ηνωμένων Εθνών, Ban Ki-moon λέει ότι ο καθορισμός στόχων σχετικά με την εκπομπή αερίων που σχετίζονται με το φαινόμενο του θερμοκηπίου ενδέχεται να πρέπει να περιμένει μέχρι τη λήξη του συνεδρίου των Ηνωμένων Εθνών για τις κλιματικές αλλαγές, που πρόκειται να διεξαχθεί στο Μπαλί.
 

Η Ευρωπαϊκή Επιτροπή αναφέρει σε δελτίο Τύπου της Τρίτης: "Η Διάσκεψη πρέπει να συμφωνήσει για την έναρξη διαπραγματεύσεων για μια εκτενή και φιλόδοξη παγκόσμια συμφωνία για την αλλαγή του κλίματος για την περίοδο μετά το 2012, καθώς η πρώτη δέσμευση του πρωτοκόλλου του Κιότο λήγει.
 Αλλά οι συνομιλίες σχετίζονται με το προοίμιο του κειμένου που αναφέρει ότι απαιτείται περαιτέρω δράση για το μετριασμό της κλιματικής αλλαγής, αλλά αμφισβητείται και η συμπερίληψη του φάσματος 25-40% για μειώσεις των εκπομπών αερίων του θερμοκηπίου για τις βιομηχανικές χώρες έως το 2020 συγκριτικά με τα επίπεδα του 1990.


Οι συνομιλίες που διεξάγονται στο Μπαλί αναμένεται να οδηγήσουν σε έναν  χάρτη για τις διαπραγματεύσεις σχετικά με ανώτατα όρια εκπομπών αερίων που σχετίζονται με το φαινόμενο του θερμοκηπίου για το χρονικό διάστημα μετά το 2012, οπότε αναμένεται να λήξει η πρώτη φάση του Πρωτοκόλλου του Κιότο.


Αλλά και η Ευρωπαϊκή Ένωση και οι οικολόγοι λένε ότι ο καθορισμός στόχων για τις εκπομπές ρύπων στο σχέδιο θα δείξει ότι οι βιομηχανικές χώρες είναι καθοριστικοί παράγοντες για την καταπολέμηση της υπερθέρμανσης του πλανήτη.
