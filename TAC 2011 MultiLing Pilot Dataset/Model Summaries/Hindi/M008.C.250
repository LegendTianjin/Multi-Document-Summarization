ब्राज़ील की राजधानी रियो-डि जनैरो होता हुआ फ्रांस जा रहा एक फ्रांसीसी एयरबस आ३३०-२००, १ जून, २००९ को दुर्घटनाग्रस्त हो गया। समझा जा रहा है कि सभी यात्रियों की मौत हो ग​ई। यह दुर्घटना ब्राज़ील के तट के पास हुई। एयर फ्रांस के प्रवक्ता के अनुसार यह दुर्घटना तब हुई जब रात्रि के ग्यारह बजे(२:१४ जी एम टी) को यह विमान आंधी तूफ़ान वाला क्षेत्र पार कर रहा था तब उसकी विद्युत प्रणाली असफल हो गई थी। ब्लैक बाक्स न मिलने के कारण दुर्घटना के कारणों का पता नहीं चल सका। खोज अधिकारियों ने इस बात का भी खुलासा किया कि गायब होने से पहले विमान ने २४ गलत संदेश भेजे।
काफ़ी खोज​-बीन के बाद जहाज़ का मलबा मिल गया। लगभग ५० यात्रियों के शव समुद्र से निकाल लिये ग​ए। शवों की हड्डियाँ टूटी हुई थीं। इससे अनुमान लगाया गया कि विमान आसमान में ही टूट गया था होगा।
फ्लाइट डाटा रिकार्डर और ब्लैक बाक्स नहीं मिल पाए। जगह का पता होने के बावज़ूद इन्हें नहीं निकाला जा सका। एयरबस के निर्माताओं ने भी ब्लैक बाक्स ढ़ूँढ़ने में आर्थिक मदद देने की पेशकश की।
यह हादसा सन २००१ के बाद की सबसे बड़ी विमान दुर्घटना है। सन २००१ की विमान दुर्घटना में अमरीकन एयरलाइन्स के लगभग ५८७ यात्री मारे ग​ए थे।
