हैती की राजधानी पोर्ट-औ-प्रिंस के पास जनवरी,२०१० में रिक्टर पैमाने पर ७.०मैग्निटयूड का भूकंप आया। इसमें लगभग २ लाख लोगों कि जानें गई और करीब ३० लाख लोग प्रभावित हुए जो हैती की एक तिहाई आबादी है। इस भूकंप में कई ईमारतें नष्ट हो गई। दूर संचार व्यवस्था अस्त-व्यस्त हो गई। इसके झटके वेनेजुएला तक महसूस किये गए। सुनामी चेतावनी शुरू में जारी कर दी गई पर इसे बाद में हटा लिया गया।
हैती की राजधानी में इसका सबसे अधिक प्रभाव पड़ा। भूकंप के उत्केन्द्र के पास होने की वजह से स्तिथि उत्पन्न हुई। राष्ट्रपति महल, संयुक्त राष्ट्र का दफ़्तर ,प्रमुख गिरिजाघर पूरी तरह से नष्ट हो ग​ए। विशेषग्यों की राय पर लगभग ग्यारह दिन बाद गड़े हुए लोगों की तलाश रोक दी गई। यह इसलिये किया गया क्योंकि बचे होने की सम्भावना कम थी और संसाधन सीमित थे इसलिए उनका प्रयोग आवश्यक कार्यों में होना चाहिये था। भूकंप के दौरान लूटपाट और बाल-व्यापार की समस्या भी उभर कर सामने आई। इस सिलसिले में एक अमरीकी मिशनरी के दल को भी पकड़ा गया। बच्चों का पंजीकरण किया गया और अस्थायी अनाथालय बनाये ग​ए। संयुक्त राष्ट्र संघ ने आशंका जताई कि पुर्ननिर्माण के कार्य में कई दशक लग जाएँगे। हैती सरकार ने भी पुर्ननिर्माण के लिये ३५ करोड़ डालर की अतिरिक्त माँग की। विश्व खाद्य कार्यक्रम के अंर्तगत महिलाओं को खाना बाँटा गया। इलाज के लिए घायलों को दूसरे देशों में भेजा गया। 
