Zemětřesení na Sumatře z prosince 2004 bylo nejdelší dosud zaznamenané zemětřesení. Trvalo téměř deset minut a v podstatě pohnulo celou planetou o centimetr. Centrum zemětřesení bylo v Indickém oceánu a vytvořilo skoro 800 mil dlouhou průrvu v zemském mořském podloží. Dvě hodiny po zemětřesení se začala šířit vlna z Bengálského zálivu.

Necelý týden po tom, co ničivé vlny tsunami zasáhly břehy několika zemí v jižní Asii, přesáhl počet potvrzených úmrtí číslo 120 000. Ukázalo se, že zemřelo až čtyřikrát více žen než mužů. Nerovnováha je vysvětlena jak rozdíly ve schopnostech tak rozdíly v činnostech. Světová zdravotnická organizace (WHO) odhaduje, že 5 milionů lidí nemá jídlo, vodu a základní hygienu nutnou pro přežití.

Nejbohatší státy světa začaly dotovat region zničený zemětřesením a tsunami. Japonsko slíbilo dotaci půl miliardy dolarů, USA zvýšily dotaci na 350 milionů dolarů. Norsko zvýšilo dotaci na 180 milionů dolarů a Čína slíbila 60,5 milionů. Zhruba 322 milionů dolarů ve zboží a v hotovosti bylo věnováno soukromými americkými občany a firmami. Darující občané USA si mohou odepsat své dary ve svých daňových přiznáních za rok 2004. 

V Rumunsku uspořádali dvě charitativní akce, na kterých vybrali v přepočtu 395 tisíc eur a dražili díla a osobní předměty rumunských umělců a celebrit. Vláda přislíbila dalších 150 tisíc eur ve formě stanů, vody a léků. 

Obecní rada kanadského městečka Meadow Lake uvedla, že "omylem" darovala 10 tisíc dolarů. Rada schválila dar na svém zasedání v poměru tří hlasů proti dvěma v nepřítomnosti starosty. Zastupující místostarosta si neuvědomil, že může hlasovat.