Αμέσως μετά τις βομβιστικές επιθέσεις τρομοκρατών στο Λονδίνο τον Ιούλιο του 2005 η βρετανική αστυνομία ερεύνησε έξι σπίτια στο Leeds. Έιχε επιβεβαιωθεί πως τα εκρηκτικά που χρησιμοποιήθηκαν προήλθαν από κτίριο της περιοχής. Ταυτόχρονα, ανακοινώθηκε πως όλοι οι φερόμενοι  βομβιστές ήταν Βρετανοί υπήκοοι και πως οι κάμερες επιτήρησης τους κατέγραψαν την ημέρα των εκρήξεων να κινούνται στις περιοχές των επιθέσεων. Για τον εντοπισμό των υπόπτων δημοσιεύθηκαν δύο φωτογραφίες του Hassib Hussain και δημιουργήθηκε τηλεφωνική γραμμή, ώστε αυτόπτες μάρτυρες να καταθέσουν πληροφορίες σχετικές με αυτόν. Κατά τον Σεπτέμβριο του 2005, η Σκότλαντ Γιάρντ αποκάλυψε πως οι βομβιστές είχαν προβάρει τις επιθέσεις εννιά ημέρες νωρίτερα σύμφωνα με στοιχεία που συνέλεξαν από μαρτυρίες και από τις κάμερες παρακολούθησης. Επίσης, την ίδια περίοδο εκδόθηκε στην Βρετανία από τις ιταλικές αρχές ο ύποπτος για τις επιθέσεις Hussain Osman. Τον Δεκέμβριο του 2005, οι επιζήσαντες των επιθέσεων συμμετείχαν στην προώθηση εκστρατείας για δημόσια έρευνα των τρομοκρατικών χτυπήματων, προσπαθώντας να πιέσουν την κυβέρνηση να εγκαταλείψει την λύση των «αφηγήσεων των γεγονότων από αυτόπτες μάρτυρες".  Ένα χρόνο μετά τις επιθέσεις, οι Λονδρέζοι τίμησαν τα θύματα. Επίσημοι κατέθεσαν λουλούδια στον τόπο των εκρήξεων και ο πρωθυπουργός προέβη σε δηλώσεις. Τον Μάιο του 2007 κρίθηκαν ένοχοι πέντε ύποπτοι για συμμετοχή στον ανεπιτυχή σχεδιασμό τοποθέτησης βομβών στη Βρετανία. Ενώ μετά από ένα χρόνο, στη δίκη υπόπτων για τις επιθέσεις του 2005, οι ένορκοι ενημερώθηκαν με βίντεο για τις κινήσεις τους. Τέλος, δύο χρόνια μετά τα τρομοκρατικά χτυπήματα, 52 ατσάλινες στήλες στήθηκαν προς τιμήν των νεκρών και ακολούθησαν αποκαλυπτήρια παρουσία επισήμων.