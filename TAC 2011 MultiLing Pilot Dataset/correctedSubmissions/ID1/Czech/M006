Podle vedoucího bylo objednáno 200.000 odolných stanů, aby pomohly lidem v období dešťů, které obvykle začíná v květnu. "Samozřejmě, že 200.000 rodinných stanů - pevných, co vydrží i sezónu hurikánů - nejsou jen tak dostupné na trhu, takže se musí vyrobit. Bude to trvat několik dní a týdnů, než budou moci dorazit, ale to vše se blíží", poznamenal Mulet.
Podle mluvčí OSN Elizabeth Byrs 132 lidí bylo zachráněno od úderu zemětřesení. Počet obětí se v pátek odhadoval na 110.000. Má se za to, že šance na přežití jsou tak malé, že to nestojí za zdroje potřebné pro úspěšné záchranné operace. Byrs nazvala tzv. Rozhodnutí o ukončení záchranné akce "srdcervoucí", ale dodala, že to bylo doporučeno odborníky.
Anthony Banbury, zástupce vedoucího mise OSN při zemětřesení, které zpustošilo zemi, řekl tiskové agentuře Agence France-Presse (AFP), že ti, co přežili, čekají ve frontách a občas se chovají násilně. Poznamenal, že zatímco podpora je pro zemi životně důležitá, "může být zdrojem nebezpečí, protože to přitahuje velké davy a může nastat zmatek při distribuci potravin".
Jeden lékař v zemi zpustošené zemětřesením ovšem poznamenal, že mnoho z jeho pacientů by mohlo brzy zemřít, pokud nebudou včas evakuováni. "Máme sto nemocných v kritickém stavu, kteří zemřou za jeden nebo dva dny, pokud je neevakuujeme," řekl agentuře AP doktor Green, předseda Globálního institutu komunitního zdraví a rozvoje při Univerzitě v Miami.
"[Je] naprosto nezbytné, abychom dostali dost potravy, vody, přístřeší pro lidi a dostatek bezpečnosti. Nemyslím si, že nikdo z nás se neblíží pocitu spokojenosti, protože je ještě 
