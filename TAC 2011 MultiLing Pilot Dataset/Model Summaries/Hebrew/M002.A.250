ביום שישי, 23 במרץ, 2007, נשבו 15 אנשי צוות בריטי, 8 מתוכם מלחים ו-7 נחתים, בידי הרשויות האיראניות, במפרץ הפרסי בחוף העיראקי, בעודם מבצעים בדיקה לאנייה אשר נחשדה בהברחת מכוניות לעיראק. אנשי הצוות הוחזקו במעצר, תוך הצהרה על כוונה לשופטם בעוון ריגול, לאחר שאיראן טענה כי פלשו למים הטריטוריאליים שלה. ממשלת בריטניה התעקשה כי החיילים פעלו בתחומי מים טריטוריאליים עיראקיים. ב-5 לאפריל שוחררו אנשי הצוות, לאחר שהוחזקו בשבי 13 ימים.

התקרית התרחשה ליד נתיב המים "שאט אל אראב", אשר יוצר את הגבול הדרומי בין איראן ועיראק. אנשי הצוות נעצרו על ידי שתי אוניות איראניות, בעודם על אוניית הסוחר עליה עלו. לאחר שנשקיהם של החיילים נלקחו הספינה כוונה לחוף האיראני. עם הגיעם נלקחו החיילים לחדר חקירות, ובבוקר שאחרי הוטסו לביית מעצר בטהרן, שם הוחזקו בבידוד בעוד הם עוברים "לחץ פסיכולוגי מתמיד", לדבריהם.

ארצות הברית והאיחוד האירופאי הצטרפו לבריטניה בקריאה לשחרר את 15 אנשי הצוות. בריטניה הפעילה לחץ על איראן בדמות הקפאת יחסי הגומלין שלה עם איראן ופרסום הצהרה של ראש הממשלה לפיה בריטניה מוכנה "לעבור שלב" של מבצעים, וסירבה לשאת ולתת עם איראן בעבורם. בעוד איראן מכריזה על נכונותה לשחרר את האישה היחידה מבין אנשי הצוות, דווח על אירוע ירי בקונסוליה האיראנית בעיראק, על ידי חיילים בריטיים. בסופו של דבר שוחררו כל 15 החיילים כמתנה לעם הבריטי, לדברי הנשיא האיראני חמוד אחמדנאג'אד.

ביוני 2007 פורסמו שני תחקירים על מעצר אנשי הצוות. הראשון, שהינו מסווג ולא זמין לציבור, עסק ב"נסיבות הפעילות, התוצאות והשלכות של מעצר אנשי הצוות", והשני, שפורסם באתר משרד הבטחון, בחן את התמודדות המשרד עם התקשורת בנוגע למקרה.