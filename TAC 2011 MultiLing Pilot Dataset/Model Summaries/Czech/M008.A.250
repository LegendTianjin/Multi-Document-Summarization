Airbus A330 letu společnosti Air France 447, který letěl 1. června 2009 z Ria de Janeira do Paříže a na jehož palubě bylo celkem 228 lidí - 216 pasažérů a 12 členů posádky, se dostal do oblasti těžké turbulence a zmizel nad Atlantickým oceánem asi 306 km od brazilského pobřeží. Havárie letadla se považuje za nejhorší letecké neštěstí od roku 2001.

Letadla a lodě Francie, USA, Brazílie, Španělska a Senegalu hned začaly pátrat v Atlantiku. Brazilské letectvo původně 2. června informovalo, že nalezlo trosky letadla, ale nyní se předpokládá, že pocházejí z lodi. 2. června byla také vydána zpráva, že se ve vodě našlo jedno sedadlo a jedna záchranná vesta. 6. června brazilské letectvo lokalizovalo šestnáct těl pasažérů a vrak. 8. června vyhledávací tým z Brazílie nalezl kousek zadní části tryskáče.

Příčina havárie není zatím známa. Pitvy mrtvých těl z letu AF447 odhalily zlomeniny nohou, což by mohlo znamenat, že se letadlo rozlomilo na kusy během letu. Airbus oznámil, že je ochoten přispět mezi 12 a 20 miliony eur na financování rozšířeného hledání černé skříňky - zařízení pro nahrávání letových dat a zařízení pro nahrávání hlasů z kokpitu, které by mohlo obsahovat důležité informace o tom, proč letadlo ztroskotalo. Ta byla téměř po roce lokalizována v okruhu asi pěti čtverečních kilometrů, ale není zaručeno, že se opravdu najde, protože může být v hloubce až 3000 metrů. Z údajů komunikačního a hlásícího systému letadla vyplývá, že letadlo nemělo k dispozici důležité hodnoty, včetně rychlosti, což vede k podezření na pilotní statický systém.
