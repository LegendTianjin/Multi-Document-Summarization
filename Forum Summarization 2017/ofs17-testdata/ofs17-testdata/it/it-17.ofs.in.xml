<?xml version="1.0" encoding="UTF-8"?>
<!DOCTYPE document SYSTEM "ofs.dtd">
<document id="it-17.ofs.in.xml">
<articleText>
<s id="s0">L'infortunio europeo conferma una mancanza di sostanza, di qualità e addirittura di significato politico NON è esattamente una passeggiata di salute quella che Grillo e Casaleggio si sono fatti sulla Grand Place di Bruxelles.</s>
<s id="s1">Nel breve, ridicolo e clamoroso avanti e indietro tra gli antieuropeisti di Farage e i liberali di Verhofstadt si radunano infatti tutti i demoni irrisolti di un movimento perennemente allo stato gassoso che non riesce a consolidare alcunché, perché non avendo storia e tradizione (il che non è certo una colpa) non ha nemmeno saputo costruirsi un deposito culturale di riferimento a cui ancorare le trovate estemporanee del leader, abituato ad uscire da una quinta per cambiarsi d'abito e ricomparire dall'altra con uno sberleffo.</s>
<s id="s2">La politica è un po' più complicata, a lungo andare, soprattutto negli intervalli tra una campagna elettorale e l'altra: per fortuna non tutto è performance, blog, comizio, una volta ogni tanto bisogna trasmettere l'idea che oltre a distruggere si è capaci anche di costruire qualcosa.</s>
<s id="s3">L'Europa, poi, è complicata ancor di più.</s>
<s id="s4">Esistono famiglie politiche, perché esistono vicende storiche e civili che hanno selezionato interessi, valori e persino personalità producendo cultura politica (mi scuso per l'espressione fuori moda): e da quella cultura, semplicemente, sono nate le costituzioni e le istituzioni nelle quali viviamo - potremmo dire - nelle difficoltà degli uomini ma nella libertà del sistema, in questo nostro lungo dopoguerra europeo di pace.</s>
<s id="s5">Bene, se questa è la cornice, il quadro non è solo un infortunio senza precedenti, da inserire per anni nei repertori comici in teatro, per far ridere la platea.</s>
<s id="s6">È la conferma di una mancanza di sostanza, di qualità e addirittura di significato politico.</s>
<s id="s7">Qui succede che un movimento nasce contro l'euro e contro l'Europa, oltre che contro tutte le inefficienze, le disfunzioni e le corruzioni della nostra democrazia indigena.</s>
<s id="s8">Entra nel gruppo antieuropeista di Farage, campione della Brexit e dell'insularità britannica.</s>
<s id="s9">Poi, dopo uno stage sul bordo-piscina di Briatore a Malindi, ecco la rivelazione keniota del fondatore, l'idea che per prepararsi a governare conviene abbandonare alleati così radicali, e spostarsi in un'area più tranquillizzante.</s>
<s id="s10">I liberali?</s>
<s id="s11">Perché no, vanno bene come qualsiasi opzione che non costringa a scegliere davvero tra destra e sinistra, per non dividere il fascio di consensi.</s>
<s id="s12">La post-modernità della post-politica è questa: mani libere, destra e sinistra sono superate, il nuovo vive in un altrove indistinto che si può manipolare a piacere e abitare con comodo, interpretandolo come una pièce che si aggiorna di piazza in piazza, secondo l'estro del capocomico.</s>
<s id="s13">Il fatto di aver ironizzato sui liberali per anni e di aver polemizzato ripetutamente con loro non conta, perché tanto nell'altrove non esiste un'opinione pubblica interna, cui rendere conto.</s>
<s id="s14">Anzi, la giravolta è diversità, la diversità è libertà, e libertà significa semplicemente che il Capo fa quel che vuole.</s>
<s id="s15">Nessuna discussione, nessun dibattito, soprattutto nessuna passione: politica, storica, culturale, capace di dare anima e corpo ai diversi apparentamenti europei del movimento, di delineare una visione, una prospettiva identitaria, qualcosa di riconoscibile e riconosciuto, un modello di riferimento.</s>
<s id="s16">L'altrove non ha modelli, se non l'idea originaria del leader, soggetta a colpi di vento o di sole africani, ma per definizione esatta, innocente, intatta nel cerchio perfetto del carisma perenne e soprattutto autosufficiente per spiegare ogni cosa.</s>
<s id="s17">Poi naturalmente c'è il referendum, strumento perfetto di ogni meccanismo sommario.</s>
<s id="s18">Come chiamarlo?</s>
<s id="s19">Confermativo?</s>
<s id="s20">Plebiscitario?</s>
<s id="s21">Laudativo?</s>
<s id="s22">Io direi gregario.</s>
<s id="s23">Un sistema di acquiescenza e ratifica che governa meccanicamente un surrogato di consenso, richiesto e ottenuto in automatico ogni volta che c'è bisogno di dare una vernice comunitaria postuma alle improvvisazioni solitarie del Supremo Garante.</s>
<s id="s24">Un referendum convocato in quattro e quattr'otto, svolto su due piedi come al circolo nautico o al club degli scacchi, attorno alla trovata di uno solo.</s>
<s id="s25">Senza una discussione preparatoria, un confronto di idee, un dibattito aperto che consenta agli interni e agli esterni di conoscere non solo l'esito e il saldo finale, ma le ragioni di una proposta, il percorso di una scelta, rischi e opportunità, alternative possibili e i riflessi che tutte queste diverse opzioni possono avere sulla fisionomia pubblica del movimento.</s>
<s id="s26">Tutto questo in nome di un altro demone originario: il segreto, figlio del complotto e della grande congiura, che naturalmente è sempre in atto e con tutto quel che succede nel mondo è concentrata sempre e solamente su Raggi e su Di Maio, e li fa perfidamente inciampare sui frigoriferi, sul Cile e il Venezuela.</s>
<s id="s27">L'ultima invenzione è la congiura dell'"establishment" che Grillo ha evocato per dargli la colpa del trappolone europeo, in realtà fabbricato in casa.</s>
<s id="s28">Come se in Italia esistesse una classe dirigente capace di coniugare gli interessi particolari legittimi con l'interesse generale, invece di singoli network gregari, concessionari e autogarantiti.</s>
<s id="s29">Ma la congiura e il segreto fortificano lo spirito, trasformano la politica in fede, il movimento in setta, la trasparenza in confisca.</s>
<s id="s30">Il referendum avviene su una piattaforma software privata di una società privata che gestisce la cosa più pubblica che c'è, vale a dire la proposta politica di un movimento, e conserva nomi e password degli iscritti nella mitica fondazione Rousseau come in uno scrigno segreto.</s>
<s id="s31">Il segreto giustifica il vulnus di trasparenza, le decisioni europee prese in Kenya alle spalle dei deputati europei, perché gli eletti nel movimento hanno nei fatti un preciso e anticostituzionale vincolo di mandato, nei confronti del partito-moloch.</s>
<s id="s32">Lo dice su Facebook l'eurodeputato Tamburrano: "Hanno preparato un accordo schifoso sulla testa della maggioranza di noi portavoce (di chi?) europei facendo piombare una domenica mattina una votazione farlocca, prendendo per i fondelli noi, milioni di elettori e lo stesso Beppe Grillo".</s>
<s id="s33">E la senatrice Nugnes denuncia "la scarsità della partecipazione" ai referendum, "che si attesta intorno al 30 per cento, di solito al di sotto".</s>
<s id="s34">"Dovevamo essere il popolo dell'intelligenza critica e della democrazia diretta - spiega - invece è successo qualcosa che per il momento ha bloccato completamente il processo".</s>
<s id="s35">Cosa?</s>
<s id="s36">"Una democrazia carismatica con affettività malata".</s>
<s id="s37">Naturalmente la miseria impaurita e impotente del dibattito interno al Pd dopo la clamorosa sconfitta al referendum non è una giustificazione per il M5S: se mai poteva essere uno stimolo e un'occasione politica di diversità.</s>
<s id="s38">Invece direttorio, garanti, portavoce: tutta un'intercapedine procedurale che è il contrario della democrazia diretta, e che consente alla Casaleggio di veicolare contenuti a piacere dall'alto al basso, come memorandum aziendali, e al leader di rivoltare il calzino a piacere dalla terrazze dell'Hotel Forum ogni volta che gli serve.</s>
<s id="s39">Nell'altrove, tutti gli eletti, tutti i dirigenti, tutti gli uomini nuovi sono in realtà semplicemente dei fiduciari del Capo: in altre epoche li avremmo chiamati portaborse, sottopancia, boiardi minori e periferici, con in più la sovrastruttura burocratico-statutaria della multa di 250 mila euro per chi dissente, come fanno le società di calcio con un qualsiasi centravanti chiacchierone o indisciplinato.</s>
<s id="s40">Questo evidente pasticcio che parla di democrazia e pratica la teocrazia ha portato al capitombolo europeo con la ribellione dei liberali, convinti che la "cheap politics" di Grillo cozzi con tutto il loro armamentario ideale, visto che loro ne hanno uno, a cui tengono.</s>
<s id="s41">Segue il ritorno a Canossa da Farage, le condizioni umilianti del leader Ukip per riammetterli in casa dalla porta di servizio, la velocità di Di Maio che un minuto dopo il ritorno nel gruppo antieuropeista si dice pronto a votare contro l'euro, senza nemmeno togliersi il vestito liberale che il movimento aveva indossato da due giorni per l'occasione.</s>
<s id="s42">Ma la brutta figura davanti all'intera Europa non è ciò che conta davvero.</s>
<s id="s43">Conta l'anomalia del grillismo, rivelata da questa vicenda.</s>
<s id="s44">Attenzione, non la diversità, benvenuta in un sistema politico stagnante: ma l'anomalia.</s>
<s id="s45">In sostanza, la strozzatura di un meccanismo chiuso in sé, che come rivela questa storia non è contendibile, prima e suprema condizione della trasparenza, della libertà e della democrazia.</s>
<s id="s46">Il resto purtroppo è chiacchiera.</s>
<s id="s47">Tanto che in Europa basta evocare un minimo di cultura liberale per scioglierla come una bolla di sapone.</s>
</articleText>
<commentaries>
<comment id="c0" bloggerId="molival">
<s id="s48">difficile, ad oggi, trovare un commento più idoneo a fotografare la situazione surreale e di evanescenza culturale di questo circo barnum 5 stelle dalle venature fortemente autoritarie. vado dicendo queste cose da mesi pur senza la brillantezza e chirurgica precisione linguistica di Mauro (a cui, per l'occasione, faccio i miei complimenti). nella circostanza, più che il tentativo di adesione ai liberali - che possiamo anche far passare per una spericolata mossa tattico/strategica in un sistema parlamentare anomalo e farraginoso come quello europeo - va evidenziata la totale e assoluta discrezionalità con la quale il vertice (neanche completamente noto) cala dall'alto le sue scelte e determina le sorti del movimento e dei suoi poveri soldatini allo sbando, costretti a rincorrere ed approvare decisioni opache, non discusse e a loro neanche note. meditate gente, meditate.</s>
<comment id="c1" bloggerId="piefen">
<s id="s49">Si d'accordo ma l'articolo liquida in maniera troppo sbrigativa, anzi non ne fa nemmeno cenno, le responsabilità dei dirigenti del partito liberale europeo.</s>
<s id="s50">Perché un punto è certo c'è stato un preaccordo e se non fosse stato per alcune delegazioni nazionali, la francese soprattutto, che si sono opposte, per un sussulto di pudore, oggi Grillo sarebbe a tutti gli effetti iscritto al partito liberale europeo.</s>
<s id="s51">Voglio capire cosa abbia da spartire il movimento 5 stelle con i liberali.</s>
<s id="s52">A ben vedere la figuraccia l'hanno fatta soprattutto i vertici del suddetto partito liberale che avevano un po di credibilità da difendere e se la sono svenduta per avere i voti per eleggere un loro rappresentante a presidente del parlamento europeo.</s>
<s id="s53">Per quanto riguarda Grillo la credibilità non l'ha mai avuta</s>
<comment id="c2" bloggerId="pierpaolo1969">
<s id="s54">Eh già!</s>
</comment>
<comment id="c3" bloggerId="Wolframo Zuccolo">
<s id="s55">in ALDE i vertici non sono i padroni non c' è un capo che ordina e gli altri obbediscono i 5s non riescono a comprendere questo</s>
</comment>
<comment id="c4" bloggerId="Hattori Hanzo">
<s id="s56">In Europa la sola anomalia è l'unico partito di "sinistra" (il PD) che non viene quasi più votato dai ceti medio-bassi, e va fortissimo tra i ceti ricchi e benestanti.</s>
<s id="s57">Sono passati nell'alta squadra.</s>
<s id="s58">Una volta erano di sinistra!</s>
</comment>
<comment id="c5" bloggerId="mezzbk">
<s id="s59">Che ci fosse un preaccordo lo sappiamo da Grillo (quindi non lo sappiamo).</s>
<s id="s60">Quand'anche non conosciamo il contenuto del preaccordo, ma alla luce dei fatti risulta evidente che vi era una formula del tipo: fai votare i tuoi che faccio votare i miei.</s>
</comment>
<comment id="c6" bloggerId="rama02">
<s id="s61">Di liberaloidi incalliti e con le mani in pasta ci bastano quelli che già ci sono, senza doverne aumentare il numero, grazie. </s>
</comment>
</comment>
<comment id="c7" bloggerId="sikomoro">
<s id="s62">è inutile che vi impegnate così tanto a denigrarli.</s>
<s id="s63">    per quanto possano far pena, sono ancora meglio dei renzuscones.</s>
<s id="s64"> Di più opaco delle fondazioni e cooperative che girano intorno ai sinistroidi, non c'è niente e i nomi dei principali finanziatori sono tenuti segreti, chissàperchè     Per non parlare degli intrecci clientelari bancari e finanziari, vedi etrurie e montiepaschi vari.</s>
<s id="s65">    Almeno per ora, loro non sono professionisti incalliti della politica, con le mani in pasta,     Come han fatto la maggioranza dei romani, nel seggio elettorale, se proprio bisogna turarsi il naso, meglio ancora loro.</s>
<s id="s66">  E' così, fatevene una ragione. .</s>
<comment id="c8" bloggerId="piefen">
<s id="s67">Non sarebbe male che voi del movimento 5 stelle ogni tanto, non sempre per carità, motivasse le vostre asserzioni ricorrendo anche a delle argomentazioni che vadano aldilà dell'insulto di chi non la pensa come voi</s>
</comment>
<comment id="c9" bloggerId="dargiu">
<s id="s68">queste sono chiacchiere, la politica è un'altra cosa.</s>
</comment>
<comment id="c10" bloggerId="molival">
<s id="s69">guarda amico, non entro in questa logica da tifoso calcistico perché non mi appartiene. non faccio parte di alcun partito e meno che mai apprezzo Renzi. ed ho pure votato no al referendum. restano valide però tutte le considerazioni peculiari sui 5s che l'editoriale mette così felicemente in evidenza e che prescindono (prescindono, capisci??!!) da ogni considerazione relativa a corruzione, legami clientelari, familiari, reti di interessi, establishment che riguardano la nostra disdicevole classe politica nella sua (quasi) totalità.</s>
</comment>
<comment id="c11" bloggerId="marcomarangone">
<s id="s70">A me sembra un'assai modesta argomentazione quella di dovere apprezzare la zuppa rancida solo perché il pan bagnato avrebbe la muffa.</s>
</comment>
<comment id="c12" bloggerId="Cris T.">
<s id="s71">molival Molte critiche espresse presentano un quadro gestionale del m5s che contraddice la stessa filosofia politica espressa nella tanto auspicata democrazia diretta, evidenziando nei fatti una contraddizione.</s>
<s id="s72">Cosi come, mi permetta, utilizzare termini o concetti quali "evanescenza culturale di questo circo barnum"</s>
<s id="s73">"editoriale mette così felicemente in evidenza" (felicemente ?</s>
<s id="s74">Finalmente qualcuno che fa le pernacchie al m5s ?</s>
<s id="s75">Con termini da osteria ?</s>
<s id="s76">Setta ? rivelazioni keniote ?) alleggeriscono il peso e l'importanza della critica, perché emerge un sentimento ed un giudizio che esula dalla realtà politica e interna del m5s e che entra in pieno in quel fastidio del tutto personale che sfigura e vuole sfigurare l'antagonista politico.</s>
<s id="s77">Quindi Lei è già entrato nella logica da tifoso calcistico finché utilizza approssimazioni e risentimenti, cosi come Ezio Mauro.</s>
</comment>
<comment id="c13" bloggerId="vivapertini">
<s id="s78">Nel tuo livore verso il "tutto e tutti" si ribadisce per l'ennesima volta, se ce ne era bisogno, la strutturale estraneità del tuo/vostro pensiero (parolona, in questo caso) alle dinamiche, pur imperfette, di una "banale "</s>
<s id="s79">Democrazia Occidentale.</s>
<s id="s80">Mi pare che il Di Battitista ad Otto e Mezzo, abbia dichiarato che "l'estabilishment sente il M5S come un corpo estraneo".</s>
<s id="s81">Ma pensa te che, senza volere, ha detto una verità!</s>
<s id="s82">Ora, Le chiederei, magari lo chiede anche al Dibba (tanto Lei vale uguale a lui, vero?): se siete coscienti e consapevoli di essere "un corpo estraneo", che ci fate nei Parlamenti?</s>
<s id="s83">Siate coerenti e fate come le BR, che almeno avevano più coraggio e dignità. </s>
</comment>
<comment id="c14" bloggerId="dtraco">
<s id="s84">  @piefen  le argomentazioni sono sotto il suo naso, ma se lei non vuole cercare di comprendere la colpa non e' dei 5 stelle... se parla di insulti, direi che Renzi ha insultato gli italiani senza troppi problemi con sorrisi e slogan...dai che l'Italia riparte....</s>
</comment>
<comment id="c15" bloggerId="sebastiano70">
<s id="s85">Anche il mio cane non ha mani in pasta con la politica ed ha lo stesso titolo di studio e competenze di dimajo ma fa meno errori grammaticali.</s>
<s id="s86">Lo votiamo allora?</s>
</comment>
<comment id="c16" bloggerId="andreal02">
<s id="s87">E sul merito dell'articolo, nulla da dire ?</s>
</comment>
<comment id="c17" bloggerId="nillson9">
<s id="s88">sikomoro - Ma lei che parla col dito alzato da dove proviene ?</s>
</comment>
<comment id="c18" bloggerId="rama02">
<s id="s89">Quindi la differenza  rispetto agli altri partiti politici sta tutta nell'attesa che diventino incalliti e con le mani in pasta anche loro?</s>
</comment>
<comment id="c19" bloggerId="perben194">
<s id="s90">Non hai detto una sola parola sul triplo salto mortale di Grillo.</s>
<s id="s91">Come mai?</s>
<s id="s92">Lo approvi?</s>
<s id="s93">Oppure sei carponi ad ascoltare le caxxate del sacro blog?</s>
<s id="s94">Come mai tu, Hattori Hanzo, e tutti i tuoi amici grulli non fate mai un commento sull'operato del Buffone Maximo, ma pubblicate soltanto maldicenze sul PD, su Renzi, sui poteri forti?</s>
<s id="s95">E intanto Grillo, dai suoi milionari (coi vostri soldi!) soggiorni africani, vi prende per i fondelli sapendo che siete disposti ad ingoiare tutto, anche quandosi tratta di stupidaggini colossali!</s>
<s id="s96">Non dimenticare che anche la sua testarda difesa della Raggi è una caxxata colossale, che presto dovrà pagare!</s>
</comment>
<comment id="c20" bloggerId="mati05">
<s id="s97">soliti insulti di chi non ha argomenti e non sa rispondere, prima il mantra era : ma il  PD, ora sono i sinistroidi.</s>
</comment>
<comment id="c21" bloggerId="bmauro">
<s id="s98">Sikomoro ,tranquillo,puoi scrivere quello che vuoi,che oramai i tuoi commenti non li legge più nessuno,ti diamo direttamente il pollice verso,sicuri di non sbagliare !</s>
<s id="s99">Scrivi come e quanto e dove vuoi,ma ,secondo me ,ti troveresti meglio sul fatto quotidiano .</s>
</comment>
<comment id="c22" bloggerId="penna42">
<s id="s100">Pochi minuti fa un famoso" pieno di sé" molto "travagliato" é stato messo a tacere da un vero intellettuale che gli ha fatto fare una figura meschina.</s>
<s id="s101">Non rispondeva alle sue domande e si arrampicava sugli specchi con Lilli Gruber che lo guardava affondare in un liquido nefando.</s>
<s id="s102">GRAZIE EZIO MAURO CHE HA ANTICIPATO I sikomoro del momento si facciano una RAGIONA!!!!!!!</s>
</comment>
<comment id="c23" bloggerId="obbiettivo67">
<s id="s103">1) Renzuscones?</s>
<s id="s104">Bitonci(Lega/FI) è diventato sindaco di Padova perché vince al ballottaggio contro il PD grazie a voti dei grillini.</s>
<s id="s105">Nogarin, Cozzolino e Raggi sono diventati sindaciM5S di Livorno, Civitavecchia e Roma perché vincono al ballottaggio contro il PD grazie ai voti dei berlusconinani.</s>
<s id="s106">Inoltre M5S e Forza Italia votano assieme  per mantenere il Senato che ci “regala” illustri statisti come Razzi e per far mantenere il vitalizio agli ex parlamentari condannati come Toni Negri e Berlusconi.</s>
<s id="s107">Questi sono dati di fatto INNEGABILI quindi non parli male dei suoi alleati.</s>
<s id="s108">2) Ci sono milioni di italiani che,come me, hanno fatto politica onestamente e senza prendere un centesimo e certamente sono migliori di quelli che gridano onestà e poi votano a favore dei vitalizi e difendono Marra.</s>
</comment>
<comment id="c24" bloggerId="sulfureo">
<s id="s109">Contenti voi!</s>
</comment>
<comment id="c25" bloggerId="pietro scazzola">
<s id="s110">è stato fatto un referendum per passare ad un altro gruppo,il risultato è stato favorevole, poi la ditta casaleggio grillo è stata rifiutata quindi dovevacercarsi un altro gruppo,allora perchè non è stato fatto un altro referendum?</s>
</comment>
</comment>
<comment id="c26" bloggerId="aquilaofthenight">
<s id="s111">S5S!</s>
</comment>
<comment id="c27" bloggerId="dtraco">
<s id="s112">situazione surreale e si parla dei 5 stelle... le dimissioni di Renzi con la conferma di quasi tutti i suoi ministri nno e' una situazione surreale? probabilmente per lei e altre persone non lo e'... concentratevi sui 5 stelle mi racomando, date fiducia ai soliti partiti che sicuramente sanno come guidare l'Italai nella direzione imposta dall'alto... ricordatevi della storia una volta ogni tanto, leggetela e capirete forse come fare il megli oper la propria nazione ha prodotto guerre e disastri notevoli...ma si, i 5 stelle, loro sono il problema, non la corruzione, non il politico e la sua poltrona...</s>
<comment id="c28" bloggerId="ammurabi">
<s id="s113">Disco rotto?</s>
<s id="s114">Hai letto l'articolo?</s>
<s id="s115">Lo hai capito?</s>
<s id="s116">Ne hai appreso, sempre che tu sia stato capace di superare le prima riga, che in questo scritto c'è il vostro, inevitabile, epitaffio.</s>
<s id="s117">E per una volta sarete costretti a fare me culpa, perché è solo per la vostra insipienza che che siete caduti dalla cima dell'albero... e per giunta senza cogliere nemmeno una mela...</s>
<s id="s118">Ragazzi la ricreazione è finita, forza in classe... e senza rognare</s>
</comment>
<comment id="c29" bloggerId="mati05">
<s id="s119">Intanto il referendum era sulla costituzione e non sul governo, renzi ha sbagliato a personalizzarlo , ha perso e si è dimesso, punto!!</s>
<s id="s120">Il governo non è stato sfiduciato.Invece il vs. gurù  aveva detto che se perdeva le europee si dimetteva, invece è ancora li a dettare la linea, in pratica comanda lui solo, e voi tutti obbedienti  e difenderlo dalle brutte voltafaccia che fa.</s>
<s id="s121">Chi è più coerente????</s>
</comment>
</comment>
<comment id="c30" bloggerId="bingi01">
<s id="s122">Sono perfettamente d'accordo su quanto da Lei scritto.</s>
</comment>
<comment id="c31" bloggerId="utente12366">
<s id="s123">Se lei quasi 8 milioni di italiani li definisce o addita come degli sprovveduti o , peggio ancora, poveri soldatini, allo sbando e bla-bla-bla, deve avere una pessima conoscenza della parola "democrazia" che, sicuramente non abita nel partito che lei fa parte...Il circo barnum lo vada a vedere da qualche altra parte, specialmente si divertirebbe di piu'....sono piu' preparati e sulla scena nazionale ed estera da tantissimi anni..!!!</s>
</comment>
</comment>
<comment id="c32" bloggerId="Giulio Corsini">
<s id="s124">Che fossero degli inadatti alla politica, i 5S (se pensate che il loro logo è stato mutuato da una caratteristica alberghiera) era facilmente intuibile dalla loro nascita.</s>
<s id="s125">Quello che ancora sorprende è la loro potenziale pericolosità per la civiltà politica.</s>
<s id="s126">Di fronte a casi concreti di governo della cosa pubblica tale potenzialità si è rilevata in tutta evidenza.</s>
<s id="s127">Si vedano tutti i casi in cui costoro l'amministrano.</s>
<s id="s128">Ben vengano analisi serie come quella di E. Mauro.</s>
<comment id="c33" bloggerId="Hattori Hanzo">
<s id="s129">L'unica "pericolosità" è la vostra demonizzazione continua ai danni dei 5S.</s>
<s id="s130">Fa molto anni 20, anche se non ve ne rendete conto. </s>
<comment id="c34" bloggerId="Paolo Tavano">
<s id="s131">Fra poco ci entriamo negli anni 20, che male c'è?</s>
</comment>
<comment id="c35" bloggerId="diazzino78">
<s id="s132">demonizzazione ?  perchè non entra nel merito dell' analisi fatta da Mauro ?   perchè non contesta con dati di fatto quanto evidenziato ?  ed io ho votato M5S  a Quarto speranzoso di una ventata di novità ed onesta ( sic !</s>
<s id="s133">) purtroppo i fatti gli danno ragione  finchè non verrà fuori una classe dirigente all' altezza ( ma come, se appena uno alza la testa  gliela tagliano  ?  v.</s>
<s id="s134">Pizzarotti  ed altri ) e non mi venga a dire che DiMaio e il dibba lo sono </s>
</comment>
<comment id="c36" bloggerId="mizar1959">
<s id="s135">Il M5S ha sempre basato la sua politica proprio sulla demonizzazione dell'avversario.</s>
<s id="s136">E' esilarante sentirvi lamentare adesso del fatto che vi si ricambi la cortesia.</s>
</comment>
<comment id="c37" bloggerId="leo1948">
<s id="s137">Non si possono demonizzare i pagliacci!</s>
<s id="s138">Purtroppo per il popolo bue, grillo salverà il mondo!</s>
</comment>
<comment id="c38" bloggerId="ilpopolare">
<s id="s139">Vedi: l'analisi di Mauro offrirebbe spunti per una discussione seria, meditata, profonda per sviscerare aspetti positivi (sempre che ce ne siano) e negativi del movimento.</s>
<s id="s140">Tu sorvoli su tutto e ti limiti a recitare il ruolo della vittima, esattamente come Grillo che ha individuato nell'establishment il responsabile del naufragio.</s>
<s id="s141">Un'ulteriore prova che vi manca del tutto la cultura politica, meglio la cultura tout court.</s>
</comment>
<comment id="c39" bloggerId="cinvin">
<s id="s142">Concordo pienamente, Hatton Hanzo.</s>
<s id="s143">Vede, la demonizzazione e la caccia alle streghe portate avanti con acrimonia soprattutto dagli appartenenti al cosiddetto PD, sono utilizzate da costoro per coprire le magagne e le vergogne da loro prodotte</s>
</comment>
<comment id="c40" bloggerId="veridica">
<s id="s144">"</s>
<s id="s145">Anni 20", bel film con Beppe Grillo nella parte di Giacomo Matteotti.</s>
<s id="s146">Dove lo danno?</s>
</comment>
<comment id="c41" bloggerId="andreal02">
<s id="s147">Quello che fa molto anni '20 è l'evidente analogia tra le caratteristiche dei 5s di oggi ed i fascismi nascenti di allora.</s>
</comment>
<comment id="c42" bloggerId="nillson9">
<s id="s148">Hattori Hanzo - Sulla strada degli anni '20 ci siete voi con la vostra testa vuota e con tutte e due le gambe.</s>
<s id="s149">Ignorate i meccanismi più elementari della democrazia, non avete un leader credibile (perchè nessuna persona credibile farebbe mai da vostro leader) e siete la barzelletta del mondo civile.</s>
<s id="s150">Oltre naturalmente ad essere degli incapaci, come si può facilmente arguire dai risultati, di Roma e dintorni.</s>
<s id="s151">Autocritica, autocritica, autocritica, che è la vera onestà.</s>
</comment>
<comment id="c43" bloggerId="pippo5604">
<s id="s152">Quello che fa molto anni venti è la vostra setta , che ricorda da vicino il movimento Fascista e quello Nazista con un uomo solo al comando e uno stuolo di fanatici senza capacita di critica che lo venerano</s>
</comment>
<comment id="c44" bloggerId="maupraga3">
<s id="s153">Errare e'  umano ;  dare la colpa ad altri ancora di piu'.</s>
<s id="s154">Per lei e' molto difficile esprimere un pensiero piu'  sensato ??</s>
</comment>
<comment id="c45" bloggerId="Domenico D'Agostino">
<s id="s155">Ma come può essere credibile un movimento che nel giro di poche ore passa da un opposto ad un altro mettendo in difficoltà gli stessi europarlamentari?</s>
<s id="s156">E' evidente che il M5S è semplicemente l'aggregazione dell'assenza di un pensiero politico e di una cultura politica guida.</s>
<s id="s157">Mancanza di un retroterra culturale fatto di idea di società e di analisi e di storia politica.</s>
<s id="s158">E' l'insieme di chi è "contro" e non di chi è "per".</s>
<s id="s159">Questo permette al duo Casaleggio e Grillo di muoversi nelle vicende politiche con il massimo di opportunismo assumendo, per accontentare tutti gli adepti, nello stesso momento tesi e il loro contrario.</s>
<s id="s160">Buono per fare opposizione a chiunque ed in qualsiasi modo governi, incapacità ed immobilismo quando si è chiamati a governare realtà di un certo spessore.</s>
<s id="s161">Vedi Roma e Torino.</s>
</comment>
<comment id="c46" bloggerId="annalisa2013">
<s id="s162">veramente se c'è qualcuno che ricorda gli sciagurati leader degli anni venti sono proprio grillo e casaleggio</s>
</comment>
<comment id="c47" bloggerId="mezzemau">
<s id="s163">Si e' scordato di tirare in ballo Renzi, il Pd, i poteri forti e anche i frigoriferi di Roma.</s>
</comment>
<comment id="c48" bloggerId="curioso2">
<s id="s164">ma che hanzo scrivi ? demonizzazione? e di chi se state sempre a vilipendere  il PF e "piddini"?</s>
<s id="s165">Il MoVimento 5 Stelle è come un autista che ha appena preso la patente, non conosce la strada per andare dove deve andare e si rifiuta di usare il navigatore o chiedere informazioni.</s>
<s id="s166">Vi affidereste mai a un tizio del genere?</s>
<s id="s167">No. Allora perché affidare loro decisioni che pesano sul futuro vostro e dei vostri figli?</s>
<s id="s168">Con questa situazione politicamente catastrofica per un Paese che andreste a governare, cari brillini, come dare torto a chi  invita a ponderare bene la situazione prima di conferirvi un mandato di rappresentanza!</s>
</comment>
<comment id="c49" bloggerId="saurogalli">
<s id="s169">E quindi che problema c'è?</s>
<s id="s170">   ;)</s>
</comment>
<comment id="c50" bloggerId="curioso2">
<s id="s171">Ezio Mauro  vi ha trattati molto blandamente parlando  di "infortunio" europeo quello che per voi è stata una Waterloo in salsa  "brillina" !!</s>
<s id="s172">Affermi di non votare m5s ma, sacripante, azzanni alla gola chiunque si permette di criticare l'operato di quei "settari"  pentastellati !!</s>
</comment>
<comment id="c51" bloggerId="Cris T.">
<s id="s173">"Autocritica, autocritica, autocritica, che è la vera onestà."</s>
<s id="s174">Quindi è possibile ammettere con un sillogismo semplice semplice che i renziani non sono onesti. </s>
</comment>
<comment id="c52" bloggerId="utente55046">
<s id="s175">Usa il cervello, se ce lo hai e ragiona.</s>
<s id="s176">Il tifo offusca la mente.</s>
</comment>
<comment id="c53" bloggerId="tiriamoacampa">
<s id="s177">Penso che lei non conosca bene gli anni 20 e non ha capito l' articolo di Mauro.</s>
<s id="s178">Proprio negli anni venti un partito guidato da un saltimbanco (e il paragone con il comico é evidente) ha cominciato a blaterare, aizzare la gente in maniera populista prendendo a pretesto il malaffare della politica ( destra, centro e sinistra senza distinzione ), contro l' Europa uscita dalla guerra ma sopratutto senza  idee chiare e alternative (ha avuto l' apporto del patronato e del latifondismo peró!).</s>
<s id="s179">A me sembra che Grillo &amp; Casaleggio Srl siano nella stessa postura solo che non vogliono la marcia su Roma, ma vogliono fare " marciare " i loro conti in banca con il loro fascismo elettronico.</s>
</comment>
<comment id="c54" bloggerId="maverick88">
<s id="s180">Il vincolo di mandato, le espulsioni con spoliazione pecuniaria ed un credo di ideali che si va formando (forse) mano a mano che si prende il potere secondo gli umori nella pancia del popolo.</s>
<s id="s181">Questo sono i 5 stelle, questo è un 1922 che si avvicina.</s>
</comment>
<comment id="c55" bloggerId="Cris T.">
<s id="s182">Quando Ezio Mauro utilizza una forma cosi stridente (setta, rivelazione keniota, altrove indistinto, capocomico, società di calcio, teocrazia) ad una sostanza cosi importante (critica al m5s) c'è da sorridere perché si evidenzia il personalismo di un giornalista che non riesce ad un uscire dal (ri)sentimento di antipatia che ha e che vuole indurre nel lettore a prescindere dalla bontà della critica espressa.  Si ricordano, infatti, con (dis)piacere le intemerate perpetrate per anni su Berlusconi in cui ha affilato questo "intellettualismo" sorretto dalla chiacchiera (di cui si disfa, al termine dell'editoriale, adducendola ad altri ma, evidentemente, molto vicina alla sua forma tra una sana critica che rivolge al movimento ed un becero e provinciale sarcasmo che esula dal giornalismo ma assolutamente efficace in termini di sodalizio tra ben-pen(s)ante anti-m5s e gregari). </s>
</comment>
<comment id="c56" bloggerId="soichan">
<s id="s183">ma lei in che mondo vive? guardi che le pagliacciate (tipo quella di Bruxelles)  le fanno quelli per i quali lei tifa!!!!!</s>
</comment>
<comment id="c57" bloggerId="sebastiano70">
<s id="s184">.. che sarebbe un male?</s>
</comment>
<comment id="c58" bloggerId="aquilaofthenight">
<s id="s185">Referendum interno, stando seduti comodamente con davanti il pc, con il riscaldamento al punto giusto, con il drink in mano, senza pagare neanche due euro, il tutto da consumarsi n due minuti... e chi partecipa?</s>
<s id="s186">Un misero 30%! </s>
</comment>
<comment id="c59" bloggerId="Riccardo Ferrari">
<s id="s187">Purtroppo Paolo Tavano rischia di aver ragione ...</s>
<s id="s188">Peccato non tutti capiscano che rischiamo di entrarci A CAUSA del M5S ...</s>
</comment>
<comment id="c60" bloggerId="perben194">
<s id="s189">Veramente siete voi 5 Stalle a fare molto anni 20!</s>
<s id="s190">La vostra struttura è fascista al di là di ogni dubbio.</s>
<s id="s191">Un uomo solo (o una società di due persone!)) al comando, e gli altri zitti e in ginocchio! </s>
</comment>
<comment id="c61" bloggerId="mati05">
<s id="s192">Se siete degli incapaci e incoerenti, che centra la demonizzazione del movimento??? fate tutto da soli.</s>
</comment>
</comment>
<comment id="c62" bloggerId="barjac">
<s id="s193">ma non ti basta lo sfascio della sanità in campania (ad esempio)? chi amministra e continua ad amministrare provincie comuni e regioni i cinquestelle forse? ma davvero sono sufficienti  quotidiani articoli contro il M5S per distogliere l'attenzione dai veri amministratori incapaci e/o disonesti che sono in maggior parte del PD e di centrodestra ? davvero vi basta leggere repubblica e guardare i tg rai per essere esaustivamente informati ?</s>
<comment id="c63" bloggerId="utente55046">
<s id="s194">Ha parlato il puro, l'ariano dai capelli biondi e gli occhi celesti ...  Ma una benchè minima riflessione su quanto esposto sopra ... noooooo !!!</s>
<s id="s195">CI MANCHEREBBE USARE l'autonomia intellettiva (ammesso che ce l'abbia) invece di cercare maria per avere ...</s>
</comment>
<comment id="c64" bloggerId="peppiniello80">
<s id="s196">In molti abbiamo ben presente sia lo sfascio del Paese, sia il fatto che il M5S non sarà mai la soluzione, perchè inadeguato ab origine.</s>
</comment>
<comment id="c65" bloggerId="aquilaofthenight">
<s id="s197">I S5S amministrano città importanti: Roma, Torino, Parma, Livorno...</s>
<s id="s198">Hanno dato prova di disonestà, omertà, incompetenza, falsità...</s>
<s id="s199">Un po' di efficienza amministrativa è a Torino, per il semplice motivo che Appendino non si sta discostando di una virgola dai 23 anni consecutivi di buona amministrazione del centrosinistra, come lei stesso ha confessato.</s>
<s id="s200">Ma a Torino aspettano gli effetti speciali promessi dal S5S specie in periferia, dove dopo le promesse elettorali sono stati investiti solo i 18 milioni assegnati del governo Renzi...</s>
</comment>
<comment id="c66" bloggerId="mati05">
<s id="s201">Invece roma amministrata dalla raggi funziona a perfezione.</s>
</comment>
<comment id="c67" bloggerId="obbiettivo67">
<s id="s202">se Lei fosse informato saprebbe che ovunque governano i grillini (Livorno, Civitavecchia, Roma etc) questi hanno fatto disastri a Civitavecchia ci sono stati mesi di presidio permanete contro il sindaco Cozzolino perché ha in un anno ha fatto peggio di PD e FI in 20 anni. A Roma la Raggi ha parlato complotti come se gli elettori del PD avessero nascosto i frigoriferi rotti apposta prima delle elezioni e li avessero scaricati dopo tutti assieme apposta per vendicarsi della sconfitta elettorale ... per non parlare di Di Battista che giustifica l'ISIS ... l'unico che ha governato bene Pizzarotti, guarda caso è stato cacciato ...</s>
<s id="s203">M5S dilettanti allo sbaraglio</s>
</comment>
</comment>
<comment id="c68" bloggerId="spiritospirito">
<s id="s204">Ben vengano i sempliciotti che abboccano a ogni articolo di  giornale.</s>
<comment id="c69" bloggerId="saurogalli">
<s id="s205">E quelli che abboccano alle esche vive coi grilli....</s>
</comment>
<comment id="c70" bloggerId="utente55046">
<s id="s206">Purtroppo ci sono troppi acefali che oramai sono plagiati dal ridicolo ex comico (ridotto a pazzariello scriteriato, cui i fumi del successo hanno dato alla testa).</s>
</comment>
<comment id="c71" bloggerId="ilpopolare">
<s id="s207">Per un'affermazione come la sua occorre avere molto spirito, anzi uno spirito al superlativo...Ora che facciamo?</s>
<s id="s208">Dobbiamo ridere a crepapelle o raccomandarle un'accurata seduta psicoanalitica?</s>
</comment>
</comment>
<comment id="c72" bloggerId="ggent13">
<s id="s209">E Torino e Livorno?</s>
<s id="s210">Sono amministrate male?</s>
<comment id="c73" bloggerId="marea03">
<s id="s211">ggent13 Livorno il sindaco è indagato Torino La Pennino non sta brillando per capacità ma dagli tempo qualcuna la combinerà?</s>
</comment>
</comment>
</comment>
<comment id="c74" bloggerId="nelsonb">
<s id="s212">Analisi che condivido pienamente.</s>
<s id="s213">A breve con ogni probabilità ci sarà qualche giudice che dichiarerà nullo il contratto che prevede una penale di 150.000 o di 250.000 euro per gli eletti del m5s, non solo perchè in contrasto con la costituzione italiana, ma anche con le regole di qualsiasi parlamento democratico.</s>
<s id="s214">Non solo in Europa ma anche negli USA è normale che un parlamentare voti in difformità dalle indicazioni del suo partito.</s>
<s id="s215">Se così non fosse, sarebbe del tutto inutile eleggere dei parlamentari, basterebbe votare i partiti, visto che a decidere, qualora ci fosse il vincolo di mandato, sarebbe solo i capi-partito -</s>
<comment id="c75" bloggerId="casella44">
<s id="s216"> In una vera democrazia sia il capo, sia i singoli membri  hanno l'obbligo di mettere in atto le decisioni prese dalla maggioranza.  Quindi i membri svolgono un ruolo fondamentale nel processo.</s>
<s id="s217">Purtroppo succede troppo spesso, particolarmente in Italia,  che troppi  'individualisti' non accettano  la decisione della maggioranza per cui il sistema smette di funzionare ed i governi cadono con devastante frequenza.</s>
<s id="s218">Se vuoi fare l'individualista allora ti conviene  candidarti indipendentemente dei partiti.</s>
<comment id="c76" bloggerId="marcomarangone">
<s id="s219">Una vera democrazia prevede anche voci dissonanti.</s>
<s id="s220">La vera piaga della democrazia è l'opportunistico salto della quaglia da un partito all'altro (che, se riprodotta al di sopra di una soglia minima "indolore" rischia di alterare completamente nel corso di una legislatura la corrispondenza con gli esiti elettorali), cosa alla quale personalmente credo che si dovrebbe porre rimedio.</s>
<s id="s221">Il parlamentare è stato eletto all'interno di un dato schieramento politico con voti dei sostenitori del medesimo.</s>
</comment>
<comment id="c77" bloggerId="mtb">
<s id="s222">La soluzione all'individualismo (e anche all'opportunismo di diversi casi) non e' il vincolo di mandato.</s>
<s id="s223">La soluzione e' quella di a) avere una connotazione politica omogenea (e i 5S sono colpevolissimi da questo punto di vista, tanto che di due che lasciano il gruppo in Europa, uno va coi Verdi e l'altro coi populisti di destra...per prendere voti hanno imbarcato ogni idea senza curarsi di come sarebbero coesistite, e alla fine si sono inventati le multe come gli schaiffi coi bambini) e b) discutere prima le decisioni (e i 5S possono fare anche un intero congresso in un tinello, tanto a decidere sono in due).</s>
<s id="s224">Chi e' causa del suo mal....</s>
</comment>
<comment id="c78" bloggerId="omniafluit">
<s id="s225">ripassati la definizione di democrazia ti do un aiutino "democrazia non è la dittatura della maggioranza" .. chi l'ha scritto ?</s>
</comment>
</comment>
</comment>
<comment id="c79" bloggerId="ahren19">
<s id="s226">Condivido pienamente l’analisi di EM, tranne nell’ultima parte dove  il mov.to è definito un’anomalia.</s>
<s id="s227">Anche un’anomalia può essere positiva come la diversità, ma il problema è che i 5 stalle non sono nemmeno un’anomalia.</s>
<s id="s228">Sono puramente e semplicemente un blob, un miscuglio di luoghi comuni e parole d’ordine capaci di accontentare tutti, l’arrabbiato, il fascista, il conservatore, il comunista orfano di fidel, il forzaitaliota e il leghista che ritiene salvini troppo moderato.</s>
<s id="s229">Provate a concentrarvi sulle loro interviste, ripeteranno sempre frasi fatte tipo dobbiamo combattere la disoccupazione, giusto,sacrosanto, come?</s>
<s id="s230">Questo non lo diranno mai  perché non ne hanno semplicemente idea.</s>
<s id="s231">Grillo è un uomo abile a manipolare il popolino con l’ovvietà, “il sole è caldo” urla con le sue tonsille al vento, verissimo, chi mai al mondo potrebbe dire che il sole è freddo?</s>
<comment id="c80" bloggerId="marcomarangone">
<s id="s232">Quello che lei descrive è comprensibile nella natura di un movimento (aggregazione spontanea ed estemporanea di cittadini aggregati su una o più tematiche condivise).</s>
<s id="s233">Ma nel lungo periodo, per reggere il confronto con la complessità degli obblighi politico-istituzionali della rappresentanza, un movimento è chiamato a strutturarsi in partito dotandosi delle regole chiare che definiscano tempi, modi e forme del dibattito interno e la nomina dei suoi organi dirigenti.</s>
<s id="s234">Cosa che M5S, in nome della "spontaneità" e per distinguersi dai "partiti-sinonimo-di-corruzione" non sembra volere compiere.</s>
<s id="s235">Preoccupa l'assenza di un dibattito interno nel mondo M5S ... ma forse si spiega con il timore della ghigliottina del Beppe.</s>
<comment id="c81" bloggerId="curioso2">
<s id="s236">se solamente qualcuno si soffermasse sul fatto che , di vera politica, il m5s ed i suoi capi non ne fanno per niente.</s>
<s id="s237">E' solo una maschera creata ad hoc da un soggetto, il Casaleggio senior, per  procurarsi pecunia per se  e suoi accoliti nella piena legalità.</s>
<s id="s238">Ripeto !!  solo un fatto economico....nulla di politico se non "barcamenarsi" in quell'ambiente al solo scopo di trovare humus fertile col quale alimentarsi !!</s>
<s id="s239">La débâcle ultima europea lo ha dimostrato  pienamente.</s>
<s id="s240">Aggregazione nelle varie correnti politiche solo per partecipare alla spartizione della torta!! meditate  gente...meditate....</s>
</comment>
<comment id="c82" bloggerId="Cris T.">
<s id="s241">Curioso2  Per essere credibili, soprattutto nei fatti da lei esposti, bisogna essere imparziali; da quando la leggo, le sue illazioni e spesso le sue critiche volgari per il m5s ed i suoi elettori la rendono ben lungi dall'esser credibile.  Va bene sfogarsi, "va bene" criticare e denigrare per antipatia ma pensare perfino d'esser credibili con congetture cosi spicciole fa quanto meno sorridere. </s>
</comment>
</comment>
</comment>
<comment id="c83" bloggerId="MAURO PRONTELLI">
<s id="s242">In tempi non sospetti definii i 5star una setta paragonandoli a Scientology &amp; Dianetics .Sono nati come vaffaday ma oltre la protesta,anche lecita in alcuni casi,non sono mai riusciti ad andare.Una loro caratteristica di base e' l'esser contro tutto e tutti in qualsiasi campo non solo della politica.L'ignoranza come ideologia e l'offesa e gli insulti contro chi osa criticarli,anche solo per capire.</s>
<comment id="c84" bloggerId="micheleitalia">
<s id="s243">non fare di tutta l'erba un fascio, perché così si ricade nei soliti giochini...i grillini ignoranti, i piddini ladri i peones di Berlusconi lo stesso...bisognerebbe avere una coscienza meno tifosa e più critica verso il proprio voto rispetto a quello che hanno votato gli altri, questo sarebbe un passo avanti di noi cittadini soprattutto, che ogni giorno ci scanniamo.</s>
<s id="s244">Per dire..io ho votato il Movimento, ieri ho senza problemi ammesso di essere rimasto deluso da questa mossa e cosa è successo?</s>
<s id="s245">Valanghe di commenti ironici e commenti quasi di insulti, a questo punto mi chiedo a cosa servano questi commenti...nono trovi siamo noi i primi a dover cambiare pensiero verso la politica?</s>
<comment id="c85" bloggerId="MAURO PRONTELLI">
<s id="s246">Ho la sensazione che tu sia stato poco attento a cio' che ho scritto.</s>
</comment>
<comment id="c86" bloggerId="eccomiiii">
<s id="s247">  @MAURO PRONTELLI   io invece ho la sensazione opposta </s>
</comment>
<comment id="c87" bloggerId="ilguido">
<s id="s248">Non ha detto che i M5S sono tutti ignoranti, che i membri del PD o di FI sono biologicamente ladri o cose simili; quelle infatti sarebbero tutte generalizzazioni e, giustamente, si potrebbero criticare come fa lei.</s>
<s id="s249">Mauro P. ha semplicemente detto che il Movimento nasce con i connotati di una setta e come tale si comporta: questa non è una generalizzazione e non è criticabile secondo le categorie da lei riportate.</s>
<s id="s250">Giusto per fare un parallelo: si può affermare tranquillamente che non tutti gli iscritti al partito nazionale fascista fossero dei brutali manganellatori, ma d'altra parte se qualcuno dei suoi membri non era brutale e manganellatore non era certo grazie al PNF.</s>
<s id="s251">Così pure per il M5S: farne parte non significa essere dei webeti ignoranti, ma il M5S non favorisce certo la cultura ed il pensiero critico.</s>
</comment>
<comment id="c88" bloggerId="micheleitalia">
<s id="s252">ilguido, su certi argoemtni non posso darti torto, ma provo a pensare un po' più a largo spettro, è possibile che tutti coloro che adesso votano M5S siano improvvisamente senza cultura e pensieri critici mentre se votano altri partiti tornano ad essere semplici elettori?</s>
<s id="s253">Nessun partito ha come base strutturale la crescita culturale e pensieri critici, che piaccia o meno credo sia così, nonostante le belle parole che si spendano o spandano su questo o quel partito, la cultura per la classe politica italiana potrebbe risultare dannosa, l'esempio classico potrebbe essere i venti anni a votare un ometto bugiardo che ha fatto scempio di noi italiani, oppure inchinarsi di fronte ad un altro premier che ritengo ugualmente pericoloso perché pure lui bugiardo.</s>
<s id="s254">Grillo come questi ha fatto un enorme sbaglio e se deve pagarne le conseguenze che le paghi.</s>
<s id="s255">Non perdono niente a nessuno in temi politici</s>
</comment>
</comment>
<comment id="c89" bloggerId="micheleitalia">
<s id="s256">se lo dici tu...se parli di tutti e nessuno in senso assoluto allora non credo di essere io quello che non capisce, comunque sia va bene così nessun problema</s>
<comment id="c90" bloggerId="MAURO PRONTELLI">
<s id="s257">Ho scritto tra l'altro che la protesta che il m5s ha messo in campo e' in certi casi giusta,ma la protesta non puo' essere fine a se stessa deve avere anche una controproposta credibile e realizzabile.Non era tanto difficile da comprendere.Buon pomeriggio.</s>
</comment>
</comment>
</comment>
<comment id="c91" bloggerId="Marcello Malloni">
<s id="s258">Il M5s serve come generoso ammortizzatore sociale per molta gente senza titoli, o con titoli scarsi, che viveva con la paghetta dei genitori, o con lavoretti di varia natura.</s>
<comment id="c92" bloggerId="Ivan Erre">
<s id="s259">Mentre nel Pd vivono per le paghette delle Nostre Tasse e gli aiutini dei vari Buzzi e Carminati.</s>
<comment id="c93" bloggerId="steph3088">
<s id="s260">di cambiare non se ne parla, stanno bene così nel letame, che glielo dici a fare?!</s>
</comment>
<comment id="c94" bloggerId="amoroma101">
<s id="s261">Sig.</s>
<s id="s262">Ivan, ce la fa a vivere senza fare confronti con gli altri?</s>
<s id="s263">Si sta meglio, lo sa?</s>
</comment>
<comment id="c95" bloggerId="ilpopolare">
<s id="s264">Gli eletti del PD sono persone che un lavoro ce l'avevano e ce l'hanno.</s>
<s id="s265">Documentati.</s>
<s id="s266">E alcuni guadagnerebbero molto di più se si dedicassero a tempo pieno alla loro professione!</s>
</comment>
<comment id="c96" bloggerId="balduks">
<s id="s267">Sara', ma fanno anche le delibere per accendere i termosifoni delle scuole per tempo</s>
</comment>
<comment id="c97" bloggerId="pippo5604">
<s id="s268">Caro Ivan le tue affermazioni non fanno che confermare la pochezza del movimento grullino , del suo padrone e ditutti gli adepti.</s>
<s id="s269">Possibile chre ogni volta che si fa una critica , piu o meno corretta al grande Grulloanziche entrare nel merito dell'argomento  l'unica cosa che sapete dire è :  Si ma il PD......</s>
<s id="s270">Siete poca cosa</s>
</comment>
<comment id="c98" bloggerId="MAURO PRONTELLI">
<s id="s271">Sig.Ivan torni fra noi,che non siamo ne ladri,ne mafiosi,ne tutto il peggio di come ci avete demonizzato.....</s>
</comment>
<comment id="c99" bloggerId="patroclooo">
<s id="s272">@ Ivan Erre, non ti viene in mente che tutto quest'ODIO che Grillo vi ha inculcato contro il PD è solo perché quando si era presentato per "fare il segretario" è stato preso a calci nel sedere?</s>
</comment>
</comment>
</comment>
</commentaries>
<links>
</links>
</document>
