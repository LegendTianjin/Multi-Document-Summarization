V sobotu 15. prosince 2007 skončila na indonéském ostrově Bali jedenáctidenní konference Organizace spojených národů o změně klimatu. Na Bali se sešly tisícovky delegátů z asi 190 zemí, kteří jednali na vysoké úrovni o mezinárodní dohodě, jak regulovat škodlivé emise po tom, co Kjótský protokol vyprší v roce 2012. Za potlesku všech zúčastněných byl schválen tzv. "Baliský plán", který stanovuje cílový rok 2009 a rozsah dohody o změnách klimatu po roce 2012. Pro rozvinuté země zahrnuje stanovení cílů pro snižování emisí skleníkových plynů. Četní pozorovatelé se nechali slyšet, že toto mělo před a během konference velký význam.  

První projev na konferenci se zaměřil na to, jestli se některé velmi vyspělé země zaváží snížit v následujících letech emise skleníkových plynů na polovinu. Konferenční návrh vyzývá průmyslové země, aby se zavázaly ke snížení emisí skleníkových plynů o 25 až 40 procent do roku 2020. USA spolu s Kanadou, Japonskem a Čínou odmítali souhlasit s jakýmikoliv cíli, nakonec souhlasili s návrhem rozhodnutí, který ta čísla neobsahoval a místo toho poukazoval na poslední zprávu mezinárodní skupiny vědců, která má za úkol zabývat se současným stavem znalostí o změnách klimatu. 

Delegáti na konferenci také zápasili s návrhem, který by umožnil rozvojovým zemím vydělat si miliardy dolarů prostřednictvím obchodování s kysličníkem tak, že nechají na pokoji lesy v tropických oblastech. Soukromé společnosti a bohaté národy by jim platily, aby udržely jejich lesy neporušené. Vědci tvrdí, že kácení těchto stromů představuje asi 20 procent všech člověkem způsobených emisí oxidu uhličitého. Finanční analytici se k návrhu staví opatrně.