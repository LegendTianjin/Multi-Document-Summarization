Πλήρωμα 15 ατόμων του Βρετανικού Βασιλικού πολεμικού ναυτικού αιχμαλωτίστηκε υπό την απειλή όπλων από τις Ιρανικές αρχές στον Περσικό κόλπο κοντά στις ακτές του Ιράκ, σύμφωνα με το Βρετανικό Υπουργείο Αμύνης.
Η The Australian έχει αναφέρει πως ένας διαδικτυακός τόπος «που λειτουργεί από συνεργάτες του Mahmoud Ahmadinejad» αναφέρει πως οι 15 Βρετανοί ναύτες που συνελήφθησαν από την Ιρανική Επαναστατική Φρουρά μπορεί να αντιμετωπίσουν την κατηγορία της κατασκοπείας.
Το Εθνικό Συμβούλιο Ασφαλείας του Ιραν ανακοίνωσε ότι θα αναστείλει την απελευθέρωση των 15 Βρετανών ναυτών και πεζοναυτών που κρατούνται από τις Ιρανικές δυνάμεις στις 23 Μαρτίου.
Ο Ιρανός Πρόεδρος Mahmoud Ahmadinejad ανακοίνωσε πως τα 15 αιχμάλωτα μέλη του Βρετανικού ναυτικού πληρώματος που συνελήφθηκαν από Ιρανούς θα αφεθούν ελεύθερα, λέγοντας πως συγχωρέθηκαν ως δώρο προς τον Βρετανικό λαό.
Το Ηνωμένο Βασίλειο παραμένει στη θέση του πως οι αιχμάλωτοι ναύτες και πεζοναύτες βρίσκονταν σε Ιρακινά χωρικά ύδατα υπό διαταγές των Ηνωμένων Εθνών και ζήτησαν την απελευθέρωσή τους.
Σε μία συνέντευξη Τύπου που έλαβε χώρα στη Βασιλική ναυτική βάση Chivenor στο Devon, αποκαλύφθηκαν λεπτομέρειες από πρώτο χέρι από την σύλληψη και την αιχμαλωσία από το Ιράν, των 15 ατόμων του πληρώματως του Βασιλικού ναυτικού του Ηνωμένου Βασιλείου.
Η πρώτη αναφορά, από τον Αντιπτέραρχο Sir Rob Fulton, επικεντρώθηκε στις «επιχειρησιακές συνθήκες, συνέπειες, και επιπτώσεις της αρπαγής του προσωπικού».
