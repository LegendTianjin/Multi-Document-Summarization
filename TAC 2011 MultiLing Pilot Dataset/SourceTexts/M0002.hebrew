האמרקאים תורמים למאמצי התרומה
שישי, ה-31 בדצמבר, 2004
בזמן שבימים האחרונים עלו  תלונות לגבי חוסר הנדיבות של ממשל בוש, תרומות ופעולות של אזרחים פשוטים הציגו את הדאגה והאמפתיה שמרגישים אזרחים אמריקנים רגילים.
ביום שני השבוע, ג'אן איגלנד, ראש מרכז הסיוע בחירום של האו"ם אמר כי אומות עשירות כמו ארה"ב התנהגו ב"קמצנות" ע"י מתן תרומות זעום. מאוחר יותר, איגלנד שינה את אמירתו והוסיף שתרומות אמריקה למאמצי העזרה עבור מפגעי הצונאמי באסיה היו " אחד מהתרומות הנדיבות ביותר עד כה".
ממשל בוש העניק 350 מיליון דולר למאמצי העזרה . מבקרים מיהרו להשוות סכום זה ל- 177 מיליון דולר שמבוזבזים בכל יום לניהול המלחמה בעירק. בהשוואה, ניתנו 500 מיליון דולר ע"י ממשלת יפן.
באופן בלתי תלוי לממשלה, אזרחים אמריקנים תרמו כסף לארגוני העזרה. אמאזון יצרה קישור עבור הצלב האדום ואספה דרכו, נכון ליום שישי ה-31/12, יותר מ-8 מיליון דולר מיותר ממאה אלף אנשים. 12,000 תורמים תרמו יותר מ-1.2 מיליון לצלב האדום דרך ייהו. 
מספר רב של ארגוני עזרה מקבלים תרומות עבור קורבנות רעידת האדמה והצונאמי. חברות רבות וביניהים, אפל, מיקרוסופט, סיסקו, איביי, גוגל ואי.או.אל מאפשרים תרומות ברשת.
