ביום חמישי, ה-7 ביולי 2005, סדרה של פיגועי התאבדות מתואמים פגעה במערכת התחבורה הציבורית של לונדון בשעת השיא, עם שלוש פצצות שהתפוצצו במרווח זמן של 50 שנות אחת מהשניה ב-3 רכבות תת קרקעיות. פצצה רביעית התפוצצה כמעט שעה מאוחר יותר בכיכר טאביסטוק. 52 אנשים נהרגו בהתקפות, עליהן לקחה אל-קאידה אחריות, וכ-700 איש נפצעו בפיגוע הקטלני ביותר בבריטניה מאז הפצצת לוקרבי ב-1988.

בימים שלאחר האירוע כוחות משטרה סרקו שישה בתים בלידס אשר קשורים להפצצות, וקראה לציבור לסייע במסירת מידע הנוגע לאירוע ולחשודים בביצועו. פרופילים של ארבעת המחבלים- שזד טאנווייר, חאסיב חאסיין, מוחמד סידיק קהן ולינדסי ג'רמיין, שוחררו על ידי המשטרה בשבוע שלאחר האירוע. צילומים ממצלמות ביטחון זיהו את הארבעה מגיעים לתחנת קינגס קרוס ומתפצלים לדרכם עשרים דקות לפני הפיצוץ. מאוחר יותר גילתה המשטרה כי המחבלים ערכו חזרת הדמיה לפיגוע 9 ימים לפני התרחשותו. 

שלושה אנשים נשפטו בשנים שלאחר מכן בסעיף קשירת קשר, עקב מעורבותם לכאורה בהכנות לפיגוע. חמישה אנשים נוספים הואשמו בשל מעורבותם בתכנון פיגוע חבלה שקדם לפיגועים, ונחשף קשר בינם לבין המחבלים שביצעו את הפיגועים ביולי 2005. בנוסף, נעצר והואשם חשוד בתכנון פיגוע כושל, שתוכנן להכות ברכבת התחתית בהמשך אותו חודש. 

ניצולי הפיגועים יזמו עצומה הקוראת לתחקיר ציבורי של הפיגועים. הממשלה הבריטית דחתה את ההצעה, והציעה לחבר במקום זאת תיאור של "השתלשלות האירועים". הניצולים וקרובי הנספים בפיגועים זעמו על הצעת הממשלה, וצוטטו באומרם "המשפחות ייאבקו למען קיום תחקיר בטחוני מלא".

יום השנה למאורעות צויין בלונדון, באירועי מחווה ליד תחנת קינגס קרוס ובכיכר טאביסטוק וטקסים נוספים, ולכל אורך בריטניה נעמדו אנשים לשתי דקות דומיה. ב-2009 נחשפה אנדרטאה בהייד פארק, לזכר 52 הקורבנות.