Masivní zemětřesení o síle 7,0 udeřilo 12. ledna 2010 v 21:53 na Haiti, v nejchudší zemi na západní polokouli. Jednalo se o největší zemětřesení zaznamenané v této oblasti, které bylo cítit až ve Venezuele. Zabilo přes 200 000 lidí a celkově postihlo 3 miliony, tedy třetinu obyvatelstva. 1,5 milionu lidí bylo zanecháno bez domova. V reakci na otřesy bylo vydáno varování proti tsunami, ale brzy poté bylo staženo.

Střed zemětřesení byl asi šestnáct kilometrů od hlavního města Port-au-Prince a hloubka pouhých deset kilometrů, což zvýšilo škody, které vystoupaly na více než 7 miliard dolarů. Došlo k mnoha následným otřesům, největší měly sílu 5,5 a 5,9, po 8 dnech dokonce 6,1.
 
Budovy v hlavním městě se zhroutily, včetně prezidentského paláce, sídla mírové mise Organizace OSN a katedrály. Prezident René Préval a jeho manželka přežili zřícení budovy, arcibiskup však ne.
 
Nemocnice se také zhroutily, což komplikovalo ošetřování zraněných. Vážně zranění byli evakuování do USA. Po ani ne 20 dnech USA evakuaci za lékařskou péčí zastavily, údajně kvůli nejistotě, kdo zaplatí výdaje. Po následném apelu lékařů byly letecké evakuace obnoveny.

Zhroucení hlavního vězení vyústilo v útěk vězňů. Roste také nebezpečí z obchodníků s lidmi. Objevily se případy únosů dětí (do Německa, USA a Dominikánské republiky).

OSN a další organizace vyslaly mnoho záchranných týmů, které pátraly po přeživších. Pátrání bylo ukončeno 11 dnů po zemětřesení, aby se zvýšilo úsilí při logisticky náročném doručování vody, jídla, stanů a další pomoci.
 
Obnova Haiti bude trvat několik desetiletí a to je obrovský krok zpět v jeho vývoji.
