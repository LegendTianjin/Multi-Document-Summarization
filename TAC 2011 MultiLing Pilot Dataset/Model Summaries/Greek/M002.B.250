Τον Μάρτιο του 2007 βρετανική φρεγάτα με 15 άτομα πλήρωμα, εκ των οποίων μια γυναίκα, συνελήφθη από τις ιρανικές αρχές, καθώς διενεργούσε έλεγχο σε πλοίο ύποπτο για λαθραία μεταφορά αυτοκινήτων στο Ιράκ με την κατηγορία ότι είχε εισέλθει παρανόμως σε ιρανικά χωρικά ύδατα. Οι κρατούμενοι οδηγήθηκαν στην Τεχεράνη και ανεπίσημες πληροφορίες ανέφεραν πως αν η κατηγορία που θα τους απαγγέλλονταν ήταν κατασκοπεία, κινδύνευαν με βαριά τιμωρία. Στη Βρετανία η αντίδραση ήταν άμεση. Ενεργοποιήθηκε η επιτροπή COBRA. Ο Μπλερ εξέφρασε τη δυσαρέσκειά του και απαίτησε την άμεση απελευθέρωσή τους. Δήλωσε επίσης πως επιθυμεί την ειρηνική επίλυση του προβλήματος. Την υποστήριξή και την αξίωσή τους  για άμεση απελευθέρωση εξέφρασαν οι ΗΠΑ και η ΕΕ. Οι συντεταγμένες των Ιρανών για την τοποθεσία του πλοίου δεν ήταν αληθείς σύμφωνα με τους Βρετανούς και απείλησαν να διακόψουν κάθε επιχειρηματική συμφωνία με το Ιράν. Τις μετέπειτα ημέρες και ενώ αρχικά οι Ιρανοί δήλωσαν πως θα απελευθέρωναν τη γυναίκα κρατούμενο άλλαξαν άποψη λόγω των θερμών διαπραγματεύσεων. Οι Ιρανοί πάντως δήλωσαν πως οι κρατούμενοι ήταν καλά στην υγεία τους και η κράτησή τους ήταν αξιοπρεπείς. Ύστερα από 13 ημέρες αιχμαλωσίας ο Ahmadinejad ανακοίνωσε την απελευθέρωσή τους «ως δώρο στους Βρετανούς». Μετά από μια τελετή επέστρεψαν στο Λονδίνο. Ένας κρατούμενος ανέφερε πως κατά την κράτησή τους υπέστησαν ψυχολογική πίεση και πως παραδέχτηκαν την  κατηγορία, για να μη δημιουργηθούν περαιτέρω τριβές. Τέλος, δύο έρευνες που διενεργήθηκαν μετά από ένα μήνα κατέληξαν στο συμπέρασμα πως η αρπαγή ήταν αποτέλεσμα συσσώρευσης ατυχών παραγόντων και όχι ανθρώπινου λάθους.