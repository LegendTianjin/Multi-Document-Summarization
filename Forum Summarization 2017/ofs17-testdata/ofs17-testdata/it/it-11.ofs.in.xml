<?xml version="1.0" encoding="UTF-8"?>
<!DOCTYPE document SYSTEM "ofs.dtd">
<document id="it-11.ofs.in.xml">
<articleText>
<s id="s0">A lanciare la proposta è stato il ministro per i Beni Culturali Dario Franceschini: "Basterebbero pochi euro a ticket".</s>
<s id="s1">Contrario il vice sindaco Luca Bergamo: "Sarebbe un danno per ciascuno di noi"</s>
<s id="s2">Ana Beatriz Quintas e suo marito Ricardo hanno ancora il portafoglio aperto.</s>
<s id="s3">E gli occhi sgranati: "Nenhum bilhete?", chiedono increduli all'entrata.</s>
<s id="s4">No, nessun biglietto.</s>
<s id="s5">Per la coppia brasiliana, in viaggio di nozze nella Città eterna, una bella notizia.</s>
<s id="s6">Bella per loro e per quei 20mila turisti al giorno che affollano il Pantheon: un paio di millenni fa tempio di Augusto, da 1500 anni basilica di Santa Maria ad Martyres e, per i nostalgici della monarchia, luogo dell'eterno riposo dei Savoia.</s>
<s id="s7">Ma per tutto il mondo: una delle meraviglie di Roma.</s>
<s id="s8">SONDAGGIO/ Biglietto al Pantheon: siete favorevoli o contrari?</s>
<s id="s9">PERCHE' NO Montanari: "In quelle mura l'identità italiana, così la sviliamo"</s>
<s id="s10">PERCHE' SI' Augias: "Giusto se serve a salvare i nostri tesori"</s>
<s id="s11">Ana e Ricardo non sanno che sulla storia del biglietto d'ingresso a pagamento si è aperto il dibattito.</s>
<s id="s12">C'è chi lo vorrebbe introdurre, come il ministro dei Beni culturali, Dario Franceschini, che l'altro ieri ha lanciato la proposta: "Basterebbero pochi euro a ticket".</s>
<s id="s13">E chi, come il vice sindaco Luca Bergamo, è totalmente contrario: "Sarebbe un danno per ciascuno di noi".</s>
<s id="s14">E i turisti?</s>
<s id="s15">I romani?</s>
<s id="s16">I commercianti con bottega su piazza della Rotonda?</s>
<s id="s17">Come la pensano?</s>
<s id="s18">"Pagare è giusto", dicono Mariella, Ornella e Ivana.</s>
<s id="s19">Tre pimpanti nonne di Varese, imbacuccate nelle loro pellicce di visone.</s>
<s id="s20">"Ma i soldi, più che per mantenere i monumenti Roma dovrebbe spenderli per pulire le strade - dicono - Siamo scioccate per come abbiamo trovato sporca questa città".</s>
<s id="s21">Meno critico sulla discarica a cielo aperto, il gruppo che arrivato da Nocera Inferiore: 47 studenti e 3 insegnanti.</s>
<s id="s22">"Il biglietto?</s>
<s id="s23">Ma con tutte le tasse che già ci tolgono... - dice la professoressa Anna Sonetti - Certo, all'estero, quasi nulla è gratis, quindi: ticket per i turisti, ingresso libero per gli italiani".</s>
<s id="s24">Il dibattito è aperto.</s>
<s id="s25">Unanime però sul giudizio: "Il Pantheon è una meraviglia", dicono i ragazzi in coro.</s>
<s id="s26">A parte l'obiezione "discola" di uno di loro: "Su "</s>
<s id="s27">Assasin's creed mi sembrava più divertente ".</s>
<s id="s28">Una meraviglia, già.</s>
<s id="s29">Che va tutelata.</s>
<s id="s30">I custodi del capolavoro - voluto da Marco Agrippa, genero di Augusto - non si sbilanciano.</s>
<s id="s31">"Non possiamo parlare".</s>
<s id="s32">Ma fanno due conti: "Mettiamo 1 o 2 euro a biglietto, 7 milioni e passa di visitatori l'anno.</s>
<s id="s33">Non male e di soldi per conservare i monumenti ne servono tanti ".</s>
<s id="s34">Un fiume in piena è Paolo Marra, titolare con la moglie Silvana della bottega "Casali", stampe antiche, dal 1879 un pezzo di storia su piazza della Rotonda "All'estero paghi pure per vedere i sassi, assurdo che qui si entri gratis".</s>
<s id="s35">Per le Guardie d'onore, i volontari che ogni giorno vegliano le tombe dei Savoia, l'ingresso deve invece restare libero.</s>
<s id="s36">Dice il comandante e capitano di vascello Ugo D'Atri: "La bellezza e la memoria non si pagano".</s>
<s id="s37">E approfitta: "Invito tutti domenica prossima alla festa dei 109 anni della Guardia d'onore.</s>
<s id="s38">Corona d'alloro all'altare della Patria e corteo con fanfara dei Bersaglieri fino al Pantheon".</s>
</articleText>
<commentaries>
<comment id="c0" bloggerId="napgio59">
<s id="s39">L'ingresso a pagamento per il Pantheon non è uno scandalo, esistono centinaia di chiese nel mondo dove la visita è a pagamento e dove i fedeli possono tranquillamente evitare di pagare il ticket semplicemente palesando la loro intenzione.</s>
<s id="s40">Ticket di 2/3 Euro e grillini e guardie del re se ne faranno una ragione.</s>
</comment>
<comment id="c1" bloggerId="anglio02">
<s id="s41">Un biglietto (non troppo alto) dovrebbe  essere fatto pagare per visitare il Pantheon.  Mi sembra una cosa normale.  Non sempre i ministri dicono sciocchezze.</s>
</comment>
<comment id="c2" bloggerId="profsassola1">
<s id="s42">Gratis per i residenti eccetto quelli che hanno votato Raggi: loro devono pagare il doppio di quanto pagano i non-residenti.</s>
<s id="s43">Visto che i non-residenti devono contribuire a mantenere il Pantheon ma chi ha votato Raggi deve contribuire a mantenere la disastrosa Giunta Raggi.</s>
<comment id="c3" bloggerId="andy39">
<s id="s44">ma faccia silenzio, e non confonda.il pantheon è una chiesa,llo sapeva? no,sicuro</s>
<comment id="c4" bloggerId="paki53">
<s id="s45">Complimenti per il senso dell'umorismo...</s>
</comment>
<comment id="c5" bloggerId="Campi Ambrogio">
<s id="s46">è vero è una chiesa, dove però le "guardie d'onore" fanno il bello e cattivo tempo e spadroneggiano, una strana chiesa</s>
</comment>
</comment>
</comment>
<comment id="c6" bloggerId="utente42733">
<s id="s47">Non ci trovo niente di scandaloso , quando vai all´estero devi  pagare un Tiket ed anche salato per visitare qualsiasi cosa , perció non vedo il perché gli stranieri dovrebbero venire in Italia e visitare tutto gratis o quasi .Per esempio per visitare uno tra i siti archeologici piú importanti e complessi al mondo cioé Pompei costa la ridicola cifra di 11 euro , cioé lo stessa somma  che ci vuole per salire sulla torre eiffel .Il ponte romano du Gard vicino Nimes fino ad una decina di anni fa visibile gratuitamente é stato largamente recintato ed ora per vederlo devi pagare la modica cifra di 8,50 euro e ci va un sacco di gente  ... e cosí via  Il problema dell´Italia é che ha piú siti storici del resto dell´europa messa insieme ma non sa venderlo .</s>
<s id="s48">Basterebbe copiare i cugini francesi primi in classifica per numero di turisti ricevuti mentre noi siamo soltanto all´ottavo posto.</s>
<comment id="c7" bloggerId="katchat02">
<s id="s49">11 euro a testa per una famiglia media di quattro persone sono gia' una bella cifra!</s>
<s id="s50">Si rischia di vedere meno cose perche' chi viaggia di solito ha un budget e finito quello non si vede piu' nulla!</s>
<s id="s51">Meglio far pagare meno e vedere di piu'!</s>
<comment id="c8" bloggerId="scienceandzen">
<s id="s52">in inghilterra o in ungheria o in francia fanno pagare di più per vedere monumenti MOLTO meno interessanti. non capisco perché solo noi dovremmo preoccuparci dei bilanci delle famiglie dei turisti.</s>
</comment>
</comment>
</comment>
<comment id="c9" bloggerId="pam35">
<s id="s53">A Parigi, Londra, Mosca sia le Cattedrali che i Castelli oltre a tutti i Musei richiedono il pagamento per la visita e con prezzi decisamente più salati rispetto all'Italia.</s>
<s id="s54">Ormai è giusto che anche l'Italia si adegui ,destinando semmai il ricavato al miglioramento della miriade di servizi connessi al turismo ,estremamente carenti e insoddisfacenti</s>
</comment>
<comment id="c10" bloggerId="vecchiazimarra">
<s id="s55">Il prof. Montanari si è iscritto da tempo nella schiera degli oppositori a prescindere.</s>
</comment>
<comment id="c11" bloggerId="koomaros">
<s id="s56">Allora mi dovete spiegare perché al Colosseo si paga e qui no.</s>
</comment>
<comment id="c12" bloggerId="angelo19664">
<s id="s57">Io sarei favorevole a un biglietto per tutto in quanto si devono responsabilizzare i turisti che la bellezza e la sua conservazione ha un costo .... ma..</s>
<s id="s58">Di facile acquisizione, magari acquistabile in Hotel, gestito bene in modo che non generi code e intasamenti.</s>
<s id="s59">Insomma pagare si ma che non si riveli un balzello odioso e che genere disguidi e disservizi.</s>
<s id="s60">Ho in mente la card di Granada, mezzi pubblici e ingressi a musei e siti di interesse in un unica carta.</s>
<s id="s61">Ma ricordo anche qualche anno fa (spero veramente sia cambiato) dove occorreva fare coda e pagare per visitare le sacrestia di San Lorenzo e poi coda e pagare per la chiesa.....</s>
</comment>
<comment id="c13" bloggerId="bm01">
<s id="s62">Ma questo vice sindaco Bergamo  e' grillino ed e' venuto giu' con la piena... non capisce una mazza.... la sindaca poi delle scuole di Roma non gliene puo' fregar de meno.</s>
<s id="s63">Cominciano a stabilire quanti sono i Romani poi quanti vengono da fuori Roma e quanti sono gli stranieri.</s>
<s id="s64">Ma ci rendiamo conto che si possono migliorare i servizi aumentare il personale ecc. ecc... ??? ed il M5S vuole governare???</s>
<s id="s65">Travaglio che ne dici ???</s>
</comment>
<comment id="c14" bloggerId="ottosan">
<s id="s66">sono perfettamente d'accordo a patto che, chi opera, commercia nelle zone limitrofe smetta di taglieggiare i turisti e paghi regolarmente le tasse.</s>
<s id="s67">Sapete di cosa parlo.</s>
<s id="s68">Prendete una bibita in un bar a fontana di Trevi, un caffè seduti nella piazza del Pantheon, o a trinità dei Monti, una bottiglietta d'acqua a Venezia o al Colosseo ecc ecc ecc.</s>
<s id="s69">Questi operatori fanno incassi da favola sfruttando i monumenti che sono di tutti</s>
</comment>
<comment id="c15" bloggerId="pesce43">
<s id="s70">Il Panteon (casa di tutti gli dei) era il simbolo della multiculturalità o universalità della Roma imperiale, Poi fu fatta diventare  una chiesa, ora è il luogo ove sono le tombe dei reali italiani da Vittorio Emanuele II a Umberto I, far pagare il biglietto?</s>
<s id="s71">Ho dei dubbi ma capisco anche una necessità?</s>
<s id="s72">Se si creano posti di lavoro : si.</s>
</comment>
<comment id="c16" bloggerId="mauriziosei">
<s id="s73">Ovviamente bisogna pagare, anche per educare al fatto che i beni artistici sono un valore.</s>
<s id="s74">La gente spende molto di più per gratta e vinci e sciocchezze di ogni genere senza battere ciglio.</s>
</comment>
<comment id="c17" bloggerId="salvoblu">
<s id="s75">So no favorevole al pagamento di un ticket, anche minimale, nella misura in cui serva alla manutenzione e salvaguardia di simili monumenti, diversamente questi giacimenti culturali saranno sempre a carico di Pantalone e allora bisognerebbe chiamarli più correttamente pozzi culturali senza fondo.</s>
</comment>
<comment id="c18" bloggerId="cessna525">
<s id="s76">Il biglietto di ingresso al Pantheon ,sarebbe utile  (senza esagerare !</s>
<s id="s77">) per provvedere ad una costante manutenzione .</s>
</comment>
<comment id="c19" bloggerId="koomaros">
<s id="s78">Anzi un ticket di 1 o due euro servirebbe a risanare un pò le stanche casse.....</s>
</comment>
<comment id="c20" bloggerId="mylyna">
<s id="s79">Giusto fare pagare un biglietto di ingresso,anche alle guardie del re.</s>
<s id="s80">Sette milioni di visitatori possono  creare dei problemi al Pantheon.</s>
</comment>
<comment id="c21" bloggerId="danlni52">
<s id="s81">Se il mantenimento ha un costo allora va bene il ticket.</s>
<s id="s82">Meglio avere medicine e vaccinazioni gratis....!</s>
</comment>
<comment id="c22" bloggerId="robespierre74">
<s id="s83">Le guardie del Re ????</s>
<s id="s84">Dopo tutti i disastri combinati dalla monarchia, le guardie.....?   Servono forse per il figlio di Umberto re di Maggio?</s>
</comment>
<comment id="c23" bloggerId="trattin">
<s id="s85">giusto pagare, all'estero ti fanno pagare anche l'aria</s>
</comment>
<comment id="c24" bloggerId="marius5">
<s id="s86">Per quanto mi sforzi,non riesco a capire l'ostilità del vicesindaco Bergamo nei confronti del progetto;basta girare un po' in Europa per scoprire che quasi ovunque si paga,a volte in modo salato,per vedere cose che rispetto al nostro monumento valgono poco o niente... se il signor Bergamo vuole fare del populismo si accomodi..tanto poi,per la manutenzione paga "Pantalone ",cioè noi....</s>
</comment>
<comment id="c25" bloggerId="fluyten">
<s id="s87">Non capisco percè no.</s>
<s id="s88">A Firenze si paga per entrare in Santa Croce che è il simbolo  dell'Identità Culturale italiana forse più del Pantheon, in San Lorenzo, in Battistero...</s>
<s id="s89">Che sia "un peccato mortale" come dice il prof. Montanari mi sembra proprio assurdo, così come la sua innocente scoperta che  "si toglie un pezzo di città e se ne fa un'attrazione turistica"</s>
<s id="s90">Che la bellezza "non si debb pagare" come sostiene il comandante e capitano di vascello Ugo d'Atri, è un concetto assai opinabile.</s>
</comment>
<comment id="c26" bloggerId="mg55">
<s id="s91">Lo scandalo non e'pagare per entrare al Pantheon,lo scandalo e'pagare 5 euro a testa per dormire a Roma e poi,al mattimo,vedere quintali di immondizia e altre porcherie.</s>
</comment>
<comment id="c27" bloggerId="Pi Ul">
<s id="s92">secondo me chiese di particolare interesse storico come questa, andrebbero sconsacrate e trattate come musei a pagamento.</s>
<s id="s93">E' pieno di altre chiese in centro dove andare a sentir messa.</s>
<s id="s94">Oltretutto non reputo adatto per una chiesa consacrata (come per i luoghi sacri degli altri culti) il flusso di turisti che hanno come principale interesse quello storico-artistico.</s>
<comment id="c28" bloggerId="paki53">
<s id="s95">Il duomo di Siena e Santa Croce a Firenze, per fare solo un paio di esempi, sono consacrate ma si paga lo stesso.</s>
<comment id="c29" bloggerId="ottosan">
<s id="s96">infatti è sbagliato. se io voglio andare a pregare a Siena o S. Croce devo pagare?</s>
<s id="s97">Se voglio andare a messa a S.Pietro mi devo sorbire 2 0re di fila?</s>
<s id="s98">Ormai non sono più luoghi di culto ma monumenti, luoghi turistici e allora si paga, e se voglio pregare andrò nella chiesa sfigata dal punto di vista artistico</s>
<comment id="c30" bloggerId="marmagg">
<s id="s99">Nel Duomo di Milano si entra gratis per pregare, ma si ha accesso solo a un'area limitata; chi invece vuole visitare il "monumento"</s>
<s id="s100">Duomo paga il biglietto di ingresso.La giudico una soluzione pragmatica che andrebbe adottata in tutti i casi analoghi.</s>
</comment>
<comment id="c31" bloggerId="kk67">
<s id="s101">In tutte le chiese c'è un ingresso gratuito per chi volesse pregare...</s>
</comment>
</comment>
</comment>
</comment>
<comment id="c32" bloggerId="bravi">
<s id="s102">Provate ad andare a visitare una qualche cosa in Inghilterra e vi renderete conto che musei e chiese si pagano e pure cari, non credo che i nostri beni siano meno importanti e abbiano meno bisogno di manutenzione e prevenzione.</s>
</comment>
<comment id="c33" bloggerId="meocenaia">
<s id="s103">Cosa manca a Roma è un biglietto cumulativo per l'accesso ai principali monumenti e musei della città (ovviamente escludendo Città del Vaticano), un visitatore è costretto fa subirsi decine di file e di biglietti per visitare degnamente la capitale.</s>
</comment>
<comment id="c34" bloggerId="adri5">
<s id="s104">E' il monumento meglio conservato dell'antica Roma, è giusto che si paghi.</s>
</comment>
<comment id="c35" bloggerId="pagaud">
<s id="s105">A Londra si entra nei principali musei gratuitamente, ma all'interno si trovano teche trasparenti in cui i visitatori possono lasciare un contributo.</s>
<s id="s106">Sono sempre piene di banconote e monete.</s>
<s id="s107">Perché non provare a scommettere una volta sulla responsabilità dei visitatori?</s>
<s id="s108">O dobbiamo sempre pensare di non essere sufficientemente civili per adottare anche noi modelli virtuosi?</s>
<comment id="c36" bloggerId="ipswichtown01">
<s id="s109">Potrebbe essere una idea da testare prima di passare al biglietto (per il quale sono favorevole a patto che non si superino i 5 euro)</s>
<comment id="c37" bloggerId="Marco Donadio">
<s id="s110">All'estero un italiano non si stupirebbe di pagare tra i 7 ed i 10 euro per entrare a vedere un monumento del genere...</s>
<comment id="c38" bloggerId="ipswichtown01">
<s id="s111">E io non posso che essere d'accordo</s>
</comment>
<comment id="c39" bloggerId="ipswichtown01">
<s id="s112">Anche perche'non credo che un turista noterebbe troppo il fatto di pagare un ticket per qualcosa che difficilmente vedra'altrove</s>
</comment>
</comment>
</comment>
<comment id="c40" bloggerId="Marco Donadio">
<s id="s113">Sulla responsabilità degli taliani è tempo perso....</s>
</comment>
</comment>
<comment id="c41" bloggerId="kk67">
<s id="s114">Pienamente d'accordo.</s>
<s id="s115">Il patrimonio artistico si tutela anche così...</s>
</comment>
<comment id="c42" bloggerId="martinbenedikt">
<s id="s116">appunto ! quando sono andato a Roma mi sono meravigliato anch'io che l'ingresso fosse gratis ! si paga tutto,  quindi perchè non anche nel PANTHEON ?   I re  di savoia e sardegna, ed usurpatori con la violenza, di tutti gli altri regni che c'erano nella penisola,  cosa ci fanno sepolti  dentro ad un grande monumento degli antichi Romani  ?   sono un'oltraggio alla memoria ed alla grandezza dell'impero romano !!  spostateli in un altro posto perché pagare per vedere questo monumento e poi ritrovarmi questi sepolcri ?     insomma !!</s>
</comment>
<comment id="c43" bloggerId="balkanian">
<s id="s117">Ak kat ton.</s>
<s id="s118">Ki ink as sera' il dane'?</s>
<s id="s119">Ki sarà rak kom andato per fare il kus tod e?</s>
</comment>
<comment id="c44" bloggerId="robior">
<s id="s120">ma il panteon non e una chiesa???per entrare e pregare si deve pagare??</s>
</comment>
<comment id="c45" bloggerId="Marco Pezzani">
<s id="s121">Mi fa un pò arrabbiare questo fatto che si dica che all'estero ti fanno pagare i sassi eccetera, all'estero è l'esatto opposto.</s>
<s id="s122">Le cose più belle spesso e volentieri sono gratis: British Museum a Londra, Museo nazionale di Scozia  a Edimburgo,  Il Louvre ( sotto i 25 anni), il Prado a Madrid ( di sera), museo di storia  a Stoccolma.</s>
<s id="s123">Posti meravigliosi in cui sono entrato gratis.</s>
<s id="s124">Più che altro è in Italia mi sembra che si paghi per ogni sasso, a noi ci manca questa cultura secondo me.</s>
<s id="s125">Senza contare che per me in una chiesa non si dovrebbe pagare, anche se il pantheon ci assomiglia poco ormai a una chiesa: dovrebbero fare una coda e far entrare scaglionati, magari con un suggerimento di offerta di 1 euro come in tanti altri posti. </s>
<comment id="c46" bloggerId="kk67">
<s id="s126">Secondo me Lei sta esagerando...</s>
</comment>
</comment>
<comment id="c47" bloggerId="trasimeno">
<s id="s127">Perché dove arriva Montezemolo a gestire un'impresa, dopo poco le cose precipitano?</s>
<s id="s128">Cacciato dalla Ferrari, il fallimento della rete ferroviaria Italo, ecc., ecc,. ed ancora continuano a dargli gli incarichi!</s>
<s id="s129">Ma sono questi i menager italiani?</s>
</comment>
<comment id="c48" bloggerId="augustoimperatore">
<s id="s130">Mi piace leggere qui i commenti dei "piddini".</s>
<s id="s131">Ogni volta colgo un motivo in più per farmene una ragione del non votare più., dopo anni e anni, il PD e questa "sinistra sempre più di destra" (la destra non me ne voglia)!</s>
<s id="s132">Non manca mai la grillino-fobia e questo denota la profonda paura che li pervade.</s>
<s id="s133">Del resto perchè parlare sempre di un'accozzaglia di persone dette "grillini" che sono inacapaci e inetti senza esperienza politica?</s>
<s id="s134">Eppure siamo tanti.</s>
<s id="s135">Più sparlate del M5S e più avanza nei sondaggi.</s>
<s id="s136">Chissà perchè.</s>
<s id="s137">Chissa perchè nessuno si interroga seriamente su questo strano "fenomeno"?</s>
<comment id="c49" bloggerId="miseracchio">
<s id="s138">Si interrogano in molti e le risposte non sono lusinghiere per te.</s>
<s id="s139">Lo stesso fenomeno è già accaduto con berlusconi.</s>
<s id="s140">Più lo si criticava e più lui prendeva voti.</s>
<s id="s141">Poi si è visto che fine ha fatto, e che le critiche erano giuste.</s>
<s id="s142">PS.</s>
<s id="s143">Guarda che il movimento è di destra, gran parte dei voti vengono di lì, in europa sta con la destra, il populismo e il qualunquismo sono questa roba qui.</s>
<s id="s144">Se ti piace...</s>
</comment>
<comment id="c50" bloggerId="byfrancuzzo">
<s id="s145">Be' un buon argomento contro l'incapacità ed inettitudine degli ultrasiderei "sarebbe" che, per esempio la loro unica capacità di analisi politica e/o sicale è fare copia/incolla. a mantra, di 2/3 frasi basiche che vanno bene comunque a) e ma il PD (mai FI),b) e ma da 20 anni; c) eh ma buzzi, la boschi, etc), e, ad esempio, venire a fare un intervento di questo tipo in un articolo che parla di problemi di cultura, bene pubblico, costi dei servizi, etc.</s>
<s id="s146"> .</s>
<s id="s147">Ma ho detto "sarebbe" e quindi il "fenomeno" rimane inspiegato ed inspiegabile (quello dei voti al mo-(e pure dopo)-vi-mento intendo) boh! forse ce lo spieghera'Giacobbe</s>
</comment>
</comment>
<comment id="c51" bloggerId="pensionato1946">
<s id="s148">E' ridicolo che si parli del Pantheon come di una chiesa.  E'  un capolavoro della civilta' pagana  e   bisognerebbe  rimuovere tutto cio' che riguarda la religione cristiana.</s>
</comment>
<comment id="c52" bloggerId="emigrataennesima">
<s id="s149">solo gratis per i residenti</s>
<comment id="c53" bloggerId="Ugo Piazza">
<s id="s150">Così dentro parcheggiano anche  ;-)</s>
</comment>
</comment>
<comment id="c54" bloggerId="katchat02">
<s id="s151">NO!</s>
<s id="s152">Con quello che costano musei e altri monumenti a Roma non ci andrebbero piu' tante persone!</s>
<s id="s153">Pochi euro?</s>
<s id="s154">Al massimo un euro simbolico e per i residenti a Roma gratis non solo il Pantheon ma anche altre cose: i romani sono i primi a non conoscere la loro citta'!</s>
<s id="s155">Le poche iniziative gratuite sono affollate, mai riuscita ad entrare!</s>
<s id="s156">Segno che non tutti i residenti, gia' vessati da tasse piu' alte della media, possono permettersi di pagare!</s>
<s id="s157">  La cultura dovrebbe essere alla portata di tutti, non un privilegio! </s>
<comment id="c55" bloggerId="byfrancuzzo">
<s id="s158">Musei Romani cari e disertati per questo?</s>
<s id="s159">Posso magari concordare che manca educazione alla fruizione dell'opera bella , ma i cinema pieni a 10 euro (e schifezze sullo schermo) non credo proprio che il problema sia il prezzo del biglietto.</s>
<s id="s160">Visto che Lei pare cosi' desiderosa di cultura le consiglio il Museo dell'alto Medioevo,soli 2 euro (vergognoso) stupendo e sempre vuoto (PS lo sfogo e la pseudo propaganda politica "contro" invece , per fortuna, sono sempre a gratis? vero?) PS: io, per principio mi rifiuto di andare alle esposizioni gratuite.</s>
<s id="s161">Come tutto , anche la "manutenzione" della cultura deve avere un costo</s>
</comment>
</comment>
<comment id="c56" bloggerId="Ugo Piazza">
<s id="s162">Menomale che ci sono già stato aggratis ;-)</s>
</comment>
<comment id="c57" bloggerId="sadef">
<s id="s163">Incredibile: a Londra tutti i musei gratis e qui si va nella direzione contraria</s>
<comment id="c58" bloggerId="ipswichtown01">
<s id="s164">Il British Museum e'gratuito ma si finanzia anche con alcuni eventi che ospita.</s>
<s id="s165">Lo dice anche il regolamento di ammissione "Admission to the Museum is free, but we may charge for entry to some temporaryexhibitions and events."</s>
</comment>
</comment>
<comment id="c59" bloggerId="andy39">
<s id="s166">il pantheon, e credo che pochi lo sappiano, venne cristianizzato ed è quindi ufficialmente una chiesa.</s>
<s id="s167">Ora, ragionamoci sopra: se serve a far entrare soldi e lavro, che si imponga a tutte le chiese un biglietto di ingresso da girare alle casse comunali, no al vaticano.</s>
<s id="s168">Se deve valere solo per il pantheon è un abuso,perchè nelle chiese di roma si entra gratis.Tanto semplice e tanto diifcile, vero? chi li ritocca ora i maledetti patti lateranensi? fatto cosi  pura estorsione,mi spiace</s>
<comment id="c60" bloggerId="Marco Donadio">
<s id="s169">prima di straparlare...</s>
<s id="s170">Il pantheon è di proprietà del Demanio italiano...</s>
</comment>
</comment>
<comment id="c61" bloggerId="nonnomatic">
<s id="s171">A quando il biglietto per l'altare della Patria o per il Parlamento?</s>
<s id="s172">Così si mercificano i simboli delle istituzioni e della storia d'Italia.</s>
</comment>
</commentaries>
<links>
</links>
</document>
