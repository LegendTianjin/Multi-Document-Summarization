V úterý 12. ledna 2010 zasáhlo pobřeží Haiti zemětřesení o magnitudě 7,0. Epicentrum bylo patnáct kilometrů  jihozápadně od Port-au-Prince, kde bylo zničeno mnoho budov, včetně prezidentského paláce a sídla mírové mise Organizace spojených národů na Haiti. OSN také poznamenala, že hlavní vězení v Port-au-Prince se zhroutilo a jsou zprávy o útěku vězňů. Osm dní poté zasáhlo Haiti silné zemětřesení o síle 6,1 59 km od hlavního města. Nebyly zde žádné bezprostřední zprávy o poškození nebo o zraněných po tomto následném otřesu. Podle zprávy OSN zanechalo zemětřesení z 12. ledna přesně 222 570 mrtvých, 1 300 000 uprchlíků v přístavech, 766 000 lidí bez domova, 310 000 zraněných a 869 pohřešovaných. Ekonomické ztráty na Haiti dosáhly 7,754 miliardy dolarů a 71 procent Haiťanů zůstává v extrémní chudobě.  

23. ledna OSN oznámila, že vláda Haiti ukončila své úsilí nalézt a zachránit přeživší jen den poté, co dva lidé byli nalezeni naživu. Krátce po oznámení francouzský záchranný tým prohlásil, že se snaží zachránit muže, který je uvězněn pod zříceninou hotelu a supermarketu. Na přelomu ledna a února byla pozastavena letecká evakuace zraněných, protože některé nemocnice nechtěly uprchlíky přijmout. Na základě apelu lékařů, že mnoho z nich by bez rychlé lékařské péče pravděpodobně zemřelo, byly letecké operace obnoveny. Floridský guvernér požádal federální vládu, aby uvedla v činnost Národní zdravotní systém pro případ naléhavých situací.
 
Pět mužů a pět žen zadržela Haitská policie za údajný únos 33 dětí. Jejich údajným úmyslem bylo přemístění dětí do dočasného sirotčince zřízeného v hotelovém resortu v sousední Dominikánské republice.