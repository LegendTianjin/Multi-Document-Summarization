हैती में जनवरी २०१० में ७.२ मैग्निटयूड का भीषण भूकंप आया। यह हैती में आने वाला सबसे बड़ा भूकंप था। इससे पहले यहाँ १९८४ में ६.७ मैग्निटयूड का भूकंप आया था। भूतल पर आने और गहराई कम होने के कारण बहुत क्षति हुई। इसमें बहुत से भवन गिर ग​ए। घर की दीवारें ढह गईं जिनके नीचे दबकर अनेक लोगों की जानें गईं। सहायता के लिये पीड़ितों का ताँता लग गया। भूकंप पश्चातीय झटकों ने लोगों को और भी डरा दिया। ऐसे २४ झटके रिकार्ड किये ग​ए। राजधानी में बिजली और संचार व्यवस्था ठप्प हो गई। जेल की ईमारतें गिर गयीं और कैदी भाग ग​ए। 
घायलों की संख्या इतनी अधिक थी कि अमरीका ने भी उन्हें भर्ती करने से मना कर दिया लेकिन बाद में चिकित्सकों के आग्रह पर मान ग​ए। हैती बाल-व्यापार के लिये पहले से ही प्रसिद्ध है। भूकंप में बहुत बच्चे अनाथ हो ग​ए। इस कारण यह समस्या और भी गंभीर हो गई। इस सिलसिले में कुछ मिशनरी संस्थाओं को भी पकड़ा गया।
हैती सरकार ने पुर्ननिर्माण के काम के लिये आर्थिक सहायता की भी माँग की।
