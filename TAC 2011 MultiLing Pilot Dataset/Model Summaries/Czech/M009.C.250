V pátek 8. srpna 2008 byly v Pekingu oficiálně zahájeny Letní olympijské hry 2008. Nejméně 90.000 diváků bylo svědky jejich slavnostního zahájení, které se konalo na Národním stadionu, který je přezdíván "Ptačí hnízdo". Ceremonie začala v 8:00 hodin večer místního času. 204 týmů z celého světa vpochodovalo na stadión. Řecko vstoupilo jako první a Čína se objevila jako poslední, dalších 202 týmů bylo přivítáno, seřazeno podle počtu tahů potřebných k napsání názvu týmu v čínských znacích. Během zahajovacího ceremoniálu byl zažehnut plamen pochodně, která přišla z Řecka a oběhla celý svět.  

Štafeta s olympijskou pochodní navštívila během dubna St. Petersburg v Rusku, Londýn, Paříž a San Francisko v Kalifornii. Pochodeň čelila v Londýně protestům proti porušování lidských práv v Číně, v Paříži třikrát vyhasla jako výsledek činnosti pro-tibetských protestujících. V San Francisku byla podstatně změněna trasa pochodně z důvodu nepřiměřené koncentrace lidí kolem startu štafety. Již v roce 2007 rozhodl Mezinárodní olympijský výbor, že trasa pochodně nepovede přes Tchaj-wan. Je to poprvé, co byla olympijská pochodeň odmítnuta členem MOV mimo válečný faktor.  

Představitelé Olympijských her v čínském Pekingu potvrdili, že organizátoři zahajovacího ceremoniálu Letních olympijských her zfalšovali nejméně dvě části produkce. Na stadiónu, v televizi a v rozhlase zazněl záznam hlasu jiné dívky, než která předvedla "Ódu na vlast" a některé z ohňostrojů vysílaných v televizi byly vygenerovány počítačem. 24. srpna 2008 byly Letní olympijské hry 2008 prohlášeny za skončené během ceremonie na Národním stadionu v Pekingu. Příští letní olympijské hry se budou konat v Londýně v roce 2012.