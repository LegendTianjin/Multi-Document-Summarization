V sobotu 27. února 2010 se v Chile odehrálo zemětřesení o síle 8,8, nejsilnější za posledních 50 let. Následovaly ničivé vlny tsunami. Zahynulo nejméně 214 lidí a spousta lidí zůstala bez domova. Byly způsobeny také značné ztráty na majetku. Zemětřesení bylo zaznamenáno v Chillanu, Talce, Concepcionu i v hlavním městě Santiagu a dokonce až v Argentině. 
 
Záznamy mořské hladiny vyvolaly varování proti následným vlnám tsunami pro většinu Pacifiku, včetně částí Oceánie a Střední Ameriky. Vlny tsunami způsobily značné ztráty. Například zcela zničily pobřežní ulici v Pichilemu, turistickém centru a jednom z nejlepších surfovacích míst v Jižní Americe. Lidé zde utekli na kopec La Cruz po tom, co je před tsunami varoval a zachránil policista José Arévalo. Vlny byly zaznamenány i na Havaji nebo Novém Zélandu.

Toto zemětřesení se odehrálo na hranici mezi tektonickými deskami Nazca a Jižní Ameriky. Tyto dvě desky se přibližují o 80 mm za rok.

11. března bylo Chile zasaženo druhým zemětřesením, která dosáhlo velikosti 6,9 a došlo k němu 40 km jihozápadně od Pichilemu. Odehrálo se v době, kdy nový prezident Sebastián Piñera skládal přísahu. Nebyly zaznamenány žádné škody na životech ani na majetku.

V květnu postihly vydatné deště tisíce lidí, kteří předtím ztratili své domovy při zemětřesení a následném tsunami. Navíc se objevily další otřesy o síle 5,5 a 4,9.
 
Otřesy se vrátily i v červenci (6,6), v říjnu (5,8) a v listopadu (5,6). Ovšem nezpůsobily vážnější škody.
Již v dubnu byl vztyčen v Pichilemu první pomník na památku obětem zemětřesení a tsunami.
