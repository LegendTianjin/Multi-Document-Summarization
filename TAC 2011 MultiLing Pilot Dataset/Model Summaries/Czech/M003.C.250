Nejméně půl milionu diváků lemovalo trasu, když 7. července 2007 prolog Tour de France uzavřel ulice centrálního Londýna. V minutových intervalech startovalo více než 180 jezdců, aby v rychlosti minuli některé z nejvýznamějších památek Londýna. Vítěz, mistr světa v časovce Fabian Cancellara, dokončil 7,9 kilometrovou časovku jednotlivců za 8 minut 50 sekund. Druhý den v neděli, opět za slunečného počasí, startovala za velkého diváckého ohlasu v Londýně první etapa. Tour musela soutěžit s více známými sportovními událostmi, Velkou cenou Velké Británie, závěrečnými fázemi Wimbledonu a s koncerty Live Earth, o srdce britské veřejnosti. 

Tým Astana 24. července oznámil, že Alexander Vinokurov z Kazachstánu měl pozitivní krevní test po jeho vítězství v sobotní časovce. Vinokurov vyhrál i 15. etapu a byl před Tour favorit, vypadl ze soutěže. Také aktuální držitel žlutého trikotu, Michael Rasmussen, byl hned další den stažen z Tour jeho týmem Rabobank za lhaní týmu o jeho místě pobytu v červnu. O den později španělské úřady oznámily, že se našla nejméně dvě výbušná zařízení na trase cyklistického závodu Tour de France nastražená u španělského města Belagua, ke kterým se přihlásila Baskická separatistická organizace známá pod názvem ETA. 

Španěl Alberto Contador vyhrál celkovou klasifikaci Tour de France 2007. Vyhrál před Cadelem Evansem z Austrálie. Třetí místo připadlo Contadorovu týmovému kolegovi Levimu Leipheimerovi. Jako mladý jezdec Contador také získává bílý trikot. Belgičan Tom Boonen vyhrál zelený trikot bodové klasifikace, Mauricio Soler z Kolumbie se stal králem vrchařské klasifikace. Tým Discovery Channel Pro Cycling zvítězil v soutěži družstev. 