6. kongres starostů a zastupitelů Regionu O'Higgins se koná v chilském Pichilemu

Sobota, 15. května 2010

6. kongres starostů a zastupitelů Regionu O'Higgins se koná v chilském Pichilemu v rámci programu každoročních činností Chilské asociace měst a obcí. Začal ve čtvrtek a skončí dnes.

Na kongresu se diskutuje o hlavním tématu - rekonstrukci regionu - a také o tom, jak se vyrovnat se zhoršením situace ve vzdělávání, bytové výstavbě a zdravotnictví ve městech a obcích.

Konference se účastní téměř 300 místních úřadů a brazilská delegace, která si přijela prohlédnout práci místních starostů, a také regionální zastupitelé, senátoři a poslanci. Rovněž byl pozván chilský ministr vnitra Rodrigo Hinzpeter, aby se seznámil s potřebami regionu.