फ़रवरी माह में चाइल में ८.८ मैग्निटयूड का एक भयंकर भूकंप आया। इसमें २१४ लोगों की मौत हुई और बड़े पैमाने पर तबाही हुई। इसके झटके इतने तीव्र थे कि दूर के राज्य अर्जेन्टीना तक पहुँचे। 
चाइल के लोगों को इसके बाद आये भूकंप पश्चातीय झटके से भी जूझना पड़ा। राष्ट्रपति शपथ ग्रहण समारोह के दिन भी एक ६.९  मैग्निटयूड का भूकंप आया। इसे आफ़्टरशौक्स बताया गया।
मई के महीने में चाइल में बारिशें शुरु हो गई। इससे पुर्ननिर्माण के कार्य और बेघर हुए लोगों को काफ़ी मुश्किलों का सामना करना पड़ा।
चाइल के विकिन्यूज़ के अनुसार तटीय शहर पिचिलेमू को भूकंप और उसके बाद आए सुनामी से काफ़ी नुकसान हुआ। पिचिलेमू दक्षिण अमरीका का सर्फिंग के लिये सबसे प्रिय स्थान है। भूकंप के समय हज़ारों सैलानी पिचिलेमू आए हुए थे। सुनामी ने यहाँ काफी तबाही मचाई। चाइल नौसेना के अनुसार सुनामी पिचिलेमू सुबह ३:४८(०६:४८ यू.टी.सी) बजे पहुँचा। बहुत से लोगों ने ला क्रूज़ हिल में शरण ली। यह पिचिलेमू का सबसे ऊँचा स्थल है।
नवम्बर के महीने में भी भूकंप से आए आफ्टरशौक्स का सिलसिला जारी रहा। इस महीने भी चार बड़े भूकंप के झटके आए। इनमें सबसे प्रभावशाली भूकंप का झटका रिक्टर स्केल पर ५.६  मैग्निटयूड  का था।
