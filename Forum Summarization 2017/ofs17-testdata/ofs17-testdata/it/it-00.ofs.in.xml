<?xml version="1.0" encoding="UTF-8"?>
<!DOCTYPE document SYSTEM "ofs.dtd">
<document id="it-0.ofs.in.xml">
<articleText>
<s id="s0">Renzi resta il più amato e odiato.</s>
<s id="s1">Nel Paese ancora diviso sull’ex premier sale Di Maio e si eclissa Berlusconi, l’Europa non conta, ma gli Usa riconquistano la scena internazionale.</s>
<s id="s2">Consumate le scorte di fiducia entriamo nel 2017 senza ottimismo IL 2015 era stato l’anno di Matteo.</s>
<s id="s3">Il migliore e, al tempo stesso, il peggiore tra i politici italiani, secondo i cittadini (intervistati da Demos, giusto un anno fa).</s>
<s id="s4">Nel 2016 non è cambiato nulla.</s>
<s id="s5">L’Italia resta ancora il “Paese di Matteo”.</s>
<s id="s6">In modo forse più netto e radicalizzato.</s>
<s id="s7">Com’era prevedibile, dopo mesi di mobilitazione referendaria polarizzata intorno alla sua persona.</s>
<s id="s8">Nel 2015, infatti, Renzi era stato nominato “migliore” politico dell’anno dal 19% del campione (rappresentativo) e “peggiore” da una componente più elevata: il 25%.</s>
<s id="s9">Quest’anno il profilo si ripropone, ancora più marcato.</s>
<s id="s10">Secondo il 30% Renzi è il “peggiore”, secondo il 20%: il “migliore”.</s>
<s id="s11">Ad ogni modo, il muro che divide i cittadini resta lui.</s>
<s id="s12">Circondato da comprimari.</s>
<s id="s13">Oppure, antagonisti “personali”.</s>
<s id="s14">Per primo, Matteo Salvini.</s>
<s id="s15">Unico, vero leader politico a sollevare sentimenti opposti, anche se non in egual misura.</s>
<s id="s16">Era così anche l’anno scorso.</s>
<s id="s17">La differenza, quest’anno, è proposta dagli uomini del M5s.</s>
<s id="s18">Un anno fa, meno evidenti.</s>
<s id="s19">Perché il M5s appariva un partito senza classe dirigente.</s>
<s id="s20">Tutto, infatti, ruotava intorno a Grillo.</s>
<s id="s21">Quest’anno non è più così.</s>
<s id="s22">In quanto Grillo continua a primeggiare fra i peggiori, ma tra i migliori (per quanto segnalato da una componente limitata, il 6%) il politico del M5s che si impone è Di Maio.</s>
<s id="s23">Una conferma dell’evoluzione in corso, nel MoVimento, che non affida più a una sola figura la propria identità.</s>
<s id="s24">Mentre negli altri partiti avviene il contrario.</s>
<s id="s25">Visto che ormai sono tutti leaderizzati e personalizzati.</s>
<s id="s26">È significativa, per questo, l’eclissi di Berlusconi, inventore e primo “faro” del “partito personale”, che non riesce più ad attirare, ma neppure a spaventare, che pochi cittadini.</s>
<s id="s27">Pochi elettori.</s>
<s id="s28">Un residuo 4%.</s>
<s id="s29">Limitato appare anche il “consenso” attribuito al Presidente Mattarella, 7%.</s>
<s id="s30">Ma si tratta, comunque, di un valore coerente con la sua scelta di agire da “garante”.</s>
<s id="s31">Senza interferire.</s>
<s id="s32">Ma senza rinunciare a intervenire.</s>
<s id="s33">In caso di urgenza.</s>
<s id="s34">Come nella recente crisi.</s>
<s id="s35">LE TABELLE Fatte le debite proporzioni, non molto diverso, agli occhi degli italiani, appare lo scenario internazionale.</s>
<s id="s36">Tutto centrato intorno agli Usa.</s>
<s id="s37">Così, Trump è, in larga misura, marcato come il peggiore “politico” dell’anno (18%).</s>
<s id="s38">Mentre il migliore risulta Obama (23%).</s>
<s id="s39">A sua volta seguito, ancora, da Trump.</s>
<s id="s40">Le elezioni americane, dunque, pare abbiano ulteriormente enfatizzato la centralità degli Usa, sul piano della percezione, oltre che della realtà geopolitica.</s>
<s id="s41">La debolezza europea è ben sottolineata dalla (scarsa) rilevanza della Merkel, unica leader che davvero conti qualcosa.</s>
<s id="s42">La cancelliera, infatti, è segnalata, in negativo o in positivo, dal 5-6% di cittadini.</s>
<s id="s43">Cioè, una frazione.</s>
<s id="s44">A conferma che i leader e la leadership in Europa hanno un peso limitato.</s>
<s id="s45">Agli occhi degli stessi cittadini.</s>
<s id="s46">Europei.</s>
<s id="s47">In questo caso: italiani.</s>
<s id="s48">E questa non è una novità, ma, comunque, un aspetto da segnalare e ribadire.</s>
<s id="s49">Alla vigilia del nuovo anno, l’Europa ancora non c’è.</s>
<s id="s50">Non è una patria, tanto meno un riferimento istituzionale.</s>
<s id="s51">Così, se i volti del 2016 sono simili, se non gli stessi, rispetto al 2015, non può stupire se le attese nei confronti dell’anno che verrà sono perfino peggiori.</s>
<s id="s52">Come immaginare un futuro diverso se i leader e i gruppi dirigenti non cambiano?</s>
<s id="s53">La quota degli italiani (del campione rappresentativo di Demos) che guarda con fiducia all’anno che arriva, infatti, è la più bassa degli ultimi anni.</s>
<s id="s54">Mentre, parallelamente, il peso di coloro che pensano che nulla cambierà, se non, forse, in peggio, supera largamente quello che si è rilevato negli ultimi 4 anni.</s>
<s id="s55">La distanza fra ottimisti e pessimisti, nei confronti del 2017, è assolutamente “nulla”.</s>
<s id="s56">Entrambe le “visioni”, infatti, fra gli italiani (intervistati) sono condivise dal 25%.</s>
<s id="s57">Una persona su quattro.</s>
<s id="s58">Mentre un anno fa coloro che immaginavano di affrontare un anno migliore di quello che stava finendo superavano di 26 punti percentuali i “pessimisti”.</s>
<s id="s59">Convinti che le cose, l’anno seguente, sarebbero andate peggio.</s>
<s id="s60">Gli italiani, allora, affrontavano l’anno nuovo con un sentimento di speranza.</s>
<s id="s61">Magari poco fondato, ma, comunque, utile a guardare - e ad andare - avanti.</s>
<s id="s62">La fiducia nel cambiamento.</s>
<s id="s63">Nel Nuovo.</s>
<s id="s64">Veniva agitata dal premier, Matteo Renzi, come una bandiera.</s>
<s id="s65">Un “mantra”.</s>
<s id="s66">Ma oggi l’ottimismo residuo conservato, con determinazione, alla fine del 2015 si è consumato.</s>
<s id="s67">Insieme alla fiducia nei confronti di Renzi.</s>
<s id="s68">Il combattente che sfida l’Europa e le resistenze del ceto politico italiano.</s>
<s id="s69">In fondo, il premier (precedente) aveva lanciato il referendum proprio per trascinare il Paese dietro sé.</s>
<s id="s70">Con sé.</s>
<s id="s71">Per diventare il portabandiera del cambiamento.</s>
<s id="s72">Per fare del cambiamento una bandiera.</s>
<s id="s73">Vincente.</s>
<s id="s74">Sappiamo tutti come sia andata.</s>
<s id="s75">Così, oggi la guida del governo e del Paese è affidata a Paolo Gentiloni.</s>
<s id="s76">Che, per quanto “governi” una squadra largamente coerente con quella precedente, appare, personalmente, molto diverso.</s>
<s id="s77">Per stile, immagine, comunicazione.</s>
<s id="s78">È un politico “im-populista”.</s>
<s id="s79">Che dispone di esperienza e capacità di mediazione.</s>
<s id="s80">Anche se proviene dalla “squadra” di Renzi, Gentiloni non è un “renziano” di stretta osservanza.</s>
<s id="s81">Ha una storia più lunga.</s>
<s id="s82">E diversa.</s>
<s id="s83">Comunque, a lui conviene marcare le differenze da Renzi per prendere le distanze dal passato recente.</s>
<s id="s84">E per esigenze di auto-legittimazione.</s>
<s id="s85">Così, entriamo nel 2017 senza entusiasmo e senza ottimismo.</s>
<s id="s86">Dopo aver rottamato il passato, sembra che stiamo rottamando anche il futuro.</s>
<s id="s87">Una pausa di riposo e di riflessione, forse, ci può aiutare.</s>
<s id="s88">Comunque, buon anno!</s>
<s id="s89">Sperare, in fondo, male non fa.</s>
</articleText>
<commentaries>
<comment id="c0" bloggerId="eccomiiiii">
<s id="s90">E' il nulla, con il vuoto intorno.</s>
<comment id="c1" bloggerId="pedro1946">
<s id="s91">eccomi, immagino ti riferisca a Renzi.</s>
<s id="s92">Se Renzi è il nulla, i tuoi referenti politici Civati, Fassina, Marino e tutto il caravanserraglio della sinistra pura ed eternamente sconfitta cosa sono?  Esistono ancora o si sono persi nel vuoto cosmico?</s>
<s id="s93">Sai, sono gli ottusi come te che da sempre consentono alla destra più becera di scorrazzare in lungo e in largo per questo paese.</s>
<comment id="c2" bloggerId="utente60274">
<s id="s94">Bè se per batterli diventi tu stesso destra, non  vedo cosa hai risolto. </s>
</comment>
<comment id="c3" bloggerId="marcomarangone">
<s id="s95">Classico renziano: l'importante è vincere a prescindere (in che modo, con chi e per fare cosa, vengono dopo).</s>
<s id="s96">Ricordo comunque al pasdaran renziano i risultati elettorali degli ultimi due anni: amministrative (Roma e Torino), regionali (Liguria, Veneto) e Referendum.</s>
<s id="s97">Abbassare la cresta, please.</s>
</comment>
<comment id="c4" bloggerId="yoland">
<s id="s98">Non mi sembra che il PD di Renzi sia vincente.</s>
<s id="s99">Le amministrative sono state una sconfitta e il referendum una batosta come poche altre.</s>
<s id="s100">E poi il PD non e' di destra?</s>
</comment>
<comment id="c5" bloggerId="sikomoro">
<s id="s101">Il nulla non vuole dire niente.</s>
<s id="s102">   E' semplicemente una persona inadatta a governare.</s>
<s id="s103">   Ha un carattere che istiga gli estremismi.</s>
<s id="s104">   O con lui o contro di lui.</s>
<s id="s105">   Non sa mediare con le altre forze politiche.</s>
<s id="s106">  Vuole decidere tutto lui e tu devi prendere o lasciare.</s>
<s id="s107">  Sì o No, come al referendum.</s>
<s id="s108">   Divide la società anziche unirla.</s>
<s id="s109">   Mette i giovani contro gli anziani.</s>
<s id="s110">   Per le stesse ragioni, non è neanche adatto a guidare un partito.</s>
<s id="s111">   Qualcuno dirà, ma anche Grillo, anche Berlusconi.</s>
<s id="s112">  Anche loro sono delle primedonne, ma almeno hanno una umanità che lui non ha.</s>
</comment>
<comment id="c6" bloggerId="patrizio16">
<s id="s113">x marcomarangone: c ome è ganzo Lei.......indica alle regionali solo il Veneto (mai stato al centrosinistra) e la Liguria persa per colpa del compagno Cofferati che ha preso i ciottolini ed è andato a giocare nel suo uscio perché non candidato governatore.</s>
<s id="s114">Però la informo: abbiamo preso la Campania (credo valga un po' di più della Liguria) abbiamo preso la Puglia (non era a guida PD), abbiamo mantenuto La Toscana, L umbria e le Marche.</s>
<s id="s115">Sia più preciso e onesto intellettualmente, la prego.</s>
</comment>
</comment>
<comment id="c7" bloggerId="milietto">
<s id="s116">Detto  da te  è un complimento.</s>
<s id="s117">Auguri.</s>
</comment>
<comment id="c8" bloggerId="patrizio16">
<s id="s118">cara signora yoland: il pd è il primo partito del PSE, che è il partito socialista europeo, Con la destra ci stanno i vari Salvini e Grillo.</s>
<comment id="c9" bloggerId="h2so4alcubo">
<s id="s119">Non si direbbe dalle misure che ha preso questo governo tutto intento a dare in tasca ai lavoratori italiani.....</s>
</comment>
</comment>
<comment id="c10" bloggerId="clamor">
<s id="s120">il nulla è  il pd che a parte cambiare nome ha noleggiare i suoi voti al potente di turno in cambio di poltrone </s>
</comment>
<comment id="c11" bloggerId="Gio Martini">
<s id="s121">concordo al 1000% il nulla nulla nulla.</s>
<s id="s122">Punto e basta</s>
</comment>
</comment>
<comment id="c12" bloggerId="clara1401">
<s id="s123">Vi rendete conto Di Maio premier?</s>
<s id="s124">Vi rendete conto che non sà leggere ed interpretare una mail?</s>
<s id="s125">Non parla inglese , non è laureato fà gaffe in continuazione.</s>
<s id="s126">Vi rendete conto italiani che questo fantoccio ripulito dovrebbe rappresentarci nel mondo?</s>
<s id="s127">Mi vergognerei di essere italiana.</s>
<s id="s128">Speriamo che non sia così.</s>
<s id="s129">Buon anno a tutti</s>
<comment id="c13" bloggerId="IL Lupo">
<s id="s130">vuoi mettere quando all'estero arriva un renzi o un alfano e aprono bocca? guarda , senza cattiveria ,ma hai sbagliato esempio ,riprova con qual cosa di diverso...auguri di buon anno</s>
<comment id="c14" bloggerId="giacomoalvaro">
<s id="s131">solo Salvini è peggio di DiMaio o forse no</s>
</comment>
<comment id="c15" bloggerId="Neutron Alchemist">
<s id="s132">Si vede che l'estero per lei non è di casa.</s>
</comment>
<comment id="c16" bloggerId="victory2">
<s id="s133">Scusi,ma allora lei non consce Di Maio ovvero gigino ripetente,se lei è al suo livello,ovvero tanta presunzione e nessuna competenza,allora capisco il suo spot.</s>
</comment>
<comment id="c17" bloggerId="clamor">
<s id="s134">inoltre alfano è uno che ha autorizzato uno stato straniero a deportare una donna e la figlia ed ha parecchi scheletri nell'armadio ............ ma parla bene, conosce l'inglese, veste bene e alle 5 prende il thè  .............. </s>
</comment>
<comment id="c18" bloggerId="dino dini">
<s id="s135">I partiti nell'ultimo ventennio  hanno selezionato una classe dirigente di basso profilo - e quello che pensiamo emerge da questo blog - per favorire il comando di alcuni potentati, che col tempo si sono dissolti, un po' per età, un po' per faide interne.</s>
<s id="s136">C'è rimasto il nulla: ed è questo che ha favorito il fenomeno Renzi.</s>
<s id="s137">Avevamo un solo statista superstite e si chiamava Prodi.</s>
<s id="s138">Ma faceva paura e l'abbaio rottamato, anzi accoltellato alle spalle.</s>
</comment>
</comment>
<comment id="c19" bloggerId="cirpol">
<s id="s139">Cara Clara,penso tu debba prepararti ad un simile evento, non che sia certo, ma è molto probabile.</s>
<s id="s140">Quanto al vergognarsi di essere Italiani dopo 20 anni di Berlusconi e tre di Renzi siamo allo zero assoluto...non possiamo far di peggio.</s>
</comment>
<comment id="c20" bloggerId="valumar2">
<s id="s141">CLARA1401,  SI CLARA, ce ne rendiamo conto benissimo, ma stai tranquilla sembra proprio che la gente si sia resa conto di chi sono e cosa ci stanno a fare i nostri simpatici Grillodestromani ormai in drastico calo.</s>
<s id="s142">Quanto a quello in particolare sembra che perfino Grillo e Fico non lo vogliano più neppure all'ora della merenda dove portava sempre i bomboloni alla crema.</s>
<s id="s143">Clara non dare ascolto al Lupetto che ti ha risposto: hai proprio centrato l'esempio.</s>
<s id="s144">Inoltre il Lupetto non ha la più pallida idea di chi sia Renzi che tutti i giorni Usa GB Francia ci chiedono di imprestarglielo per 4-5 mesi, Ma noi duri, non glie lo diamo neppure se in cambio ci danno Trump Le Pen Farage</s>
</comment>
<comment id="c21" bloggerId="h2so4alcubo">
<s id="s145">Magari fa meno danni del presuntuoso di Pontassieve...</s>
<comment id="c22" bloggerId="patrizio16">
<s id="s146">Me ne vuole indicare qualcuno?Altrimenti è solo aria fritta!</s>
</comment>
<comment id="c23" bloggerId="h2so4alcubo">
<s id="s147">Cofferati, Cacciari, Emiliano, ecc ecc</s>
</comment>
</comment>
<comment id="c24" bloggerId="smacchiatore">
<s id="s148">Per l'inglese potrebbe chiedere ripetizioni a Renzi.</s>
<s id="s149">Ricordo il suo debutto internazionale. .....forse meglio Di Maio.</s>
<s id="s150">Siamo un paese straordinario.</s>
<s id="s151">Pensare che agli Esteri abbiamo Alfano che non riesce a dire una frase in inglese.</s>
<comment id="c25" bloggerId="Gio Martini">
<s id="s152">Alfano???? per la verita' non sa neanche parlare in italiano......</s>
</comment>
</comment>
<comment id="c26" bloggerId="cicciogio">
<s id="s153">condivido al 100% del resto in Italy conta più il servilismo che un titolo di studio vedi ad esempio il Governo Renzi e Gentiloni con ministri senza una laurea o diploma che fanno casini a gogo</s>
</comment>
<comment id="c27" bloggerId="dino dini">
<s id="s154">Forse non mi rendiamo conto.</s>
<s id="s155">Ci siamo però resi conto di Renzi premier.</s>
</comment>
<comment id="c28" bloggerId="Gio Martini">
<s id="s156">purtroppo lei non sa cosa dice.Se si esprime in questo modo significa che lei NON CONOSCE AFFATTO Luigi di Maio e fa sue tutte le cavolate che scrivono i giornali senza un briciolo di VERITA'.</s>
<s id="s157">Contenta lei!!!!!!</s>
<s id="s158">Si informi bene prima di sputare sentenze.</s>
<s id="s159">Speriamo che il Nuovo Anno le dia un po' piu' di .....saggezza.</s>
</comment>
</comment>
<comment id="c29" bloggerId="nando987">
<s id="s160">Il paese fermo nel 2016 (con le Province, il Senato, il Cnel e l'ingovernabilità).</s>
<s id="s161">A chi dobbiamo ringraziare se non a chi ha votato "no" e tra questi: gli imbrogliapopolo (Grillo, Berlusconi, Salvini, Meloni,minoranza Dem.sinistre), oppure gli elettori creduloni e ingenerosi che si sono fatti imbambolare?Lo fecero anche con il fascismo e con Berlusconi.</s>
<comment id="c30" bloggerId="yoland">
<s id="s162">Ah ah ah mi piacciono le battute.  E povero CNEL.</s>
<s id="s163">Costa molto meno dell' Air Force Renzi che e' ancora in qualche hangar.</s>
<comment id="c31" bloggerId="geremia">
<s id="s164">Yoland, Lei si dimostra un infaticabile ed imbattibile spacciatore di frottole.</s>
<s id="s165">Buon 2017 di sobrietà.</s>
</comment>
<comment id="c32" bloggerId="marcomarangone">
<s id="s166">geremia, vada e leggersi il bilancio del CNEL invece di andare dietro alla propaganda governativa e poi ne parliamo.</s>
</comment>
<comment id="c33" bloggerId="arcieri14">
<s id="s167">  @geremia > sobrietà buonanotte.</s>
</comment>
</comment>
</comment>
<comment id="c34" bloggerId="geremia">
<s id="s168">Renzi è stato fatto oggetto di una campagna di ostilità preconcetta, di sarcasmo  e di calunnie senza pari ad opera di tiratori scelti che agivano in nome e per conto di poche e bene individuate persone, La campagna ha avuto un successo senza pari a causa di una virulenza mai vista ed anche a causa del fatto che Renzi stesso per certi aspetti del suo carattere gli prestava il destro.</s>
<s id="s169">Comunque non ha perso Renzi, ma l'Italia, calunniatori compresi.</s>
<s id="s170">Se qualcuno pensa che le balle via web non contino, si ricreda col successo di Trump e rifletta sul fatto che anche altri e forti messi di comunicazione facevano la loro parte in ditta (quale ditta lo san tutti).</s>
<comment id="c35" bloggerId="yoland">
<s id="s171">Poverino, ma perche' non lo abbiamo lasciato lavorare?</s>
<s id="s172">Dove troveremo mai uno tanto bravo e competente?</s>
<s id="s173">Non c'e' futuro senza Renzi.</s>
<comment id="c36" bloggerId="tuttoplease">
<s id="s174">Certo......i frattellini  (o meglio "complici"?) della Raggi!!!!!</s>
</comment>
<comment id="c37" bloggerId="geremia">
<s id="s175">Perché, mr. Sarcasmo, che futuro c'è col Grillo?</s>
</comment>
</comment>
<comment id="c38" bloggerId="marcomarangone">
<s id="s176">Sarcasmo e calunnie?! ma lei ha rimosso del tutto gli aggettivi con cui il suo vate ha appellato per 1000 giorni chiunque dissentisse dal suo verbo?</s>
<s id="s177">Nella trasfigurazione della realtà siete peggio dei berusconiani al loro apice.</s>
<s id="s178">Servilismo intellettuale tipico degli italiani genuflessi al dittatorino di turno.</s>
</comment>
<comment id="c39" bloggerId="IL Lupo">
<s id="s179">questo ha avuto dalla sua ;televisioni, giornali, radio, ecc.praticamente un plotone d'esecuzione , ha perso nell peggior modo possibile, per nn parlare dei toni usati (da entrambe le parti) e ancora stiamo qua a parlarne? ha perso fattene una ragione...e i motivi nn sono quelli che dici tu</s>
</comment>
<comment id="c40" bloggerId="dino dini">
<s id="s180">Può darsi che lei sia nel giusto.</s>
<s id="s181">Deve però ammettere che per governare ci vuole anche equilibrio e saggezza, ci vuole rispetto per gli avversari.</s>
<s id="s182">Lei pensa che Renzi abbia queste qualità?</s>
</comment>
</comment>
<comment id="c41" bloggerId="ilcamuno">
<s id="s183">credo che il 20 per cento (coloro che amerebbero renzi)  abbiano la  sindrome di stoccolma  altrimenti non si capisce perche' dovrebbero amarlo con tutte le fregature che ha dato</s>
<comment id="c42" bloggerId="Cris T.">
<s id="s184">Interessi diretti o indiretti. </s>
</comment>
<comment id="c43" bloggerId="marcomarangone">
<s id="s185">Con questa affermazione rischiamo l'incidente diplomatico con la Svezia.</s>
<s id="s186">In realtà, con Alfano ministro degli esteri, rischiamo l'incidente diplomatico con chiunque.</s>
</comment>
<comment id="c44" bloggerId="milietto">
<s id="s187">Credo che il tuo complesso di inferiorità risulti evidente da  quello che scrivi.</s>
<s id="s188">Coraggio!!!</s>
</comment>
<comment id="c45" bloggerId="patrizio16">
<s id="s189">MI vuole per favore indicare una fregatura?</s>
<comment id="c46" bloggerId="ulissse">
<s id="s190">Basta guardare il debito pubblico,  la percentuale dei poveri e quella dei cittadini che sono sulla soglia della povertà.</s>
<s id="s191">Ma  quelli del PD che sono sul carro del vincitore (non più per molto) e che sono collusi con questo governo queste cose non le vedono.</s>
<s id="s192">Aggiungo anche MPS e quello che succederà alle banche nel 2017.</s>
<s id="s193">Gnurant. </s>
</comment>
</comment>
<comment id="c47" bloggerId="wop1986">
<s id="s194">No non è sindrome di Stoccolma, è solo quella brutta malattia che si chiama: "confidare nel lavoro e nell'impegno per migliorare le cose invece che aspettare la manna dal cielo dal messia di turno"</s>
</comment>
</comment>
<comment id="c48" bloggerId="Francesco R">
<s id="s195">Grillini, leghisti e fascisti vari tranquilli Renzi ritornerà più forte di prima e riuscirà a riformare questa Italia che in mani Vs sarebbe destinata alla autodistruzione.</s>
<comment id="c49" bloggerId="IL Lupo">
<s id="s196">è una minaccia?</s>
<comment id="c50" bloggerId="aquilaofthenight">
<s id="s197">Timore!? </s>
</comment>
</comment>
</comment>
<comment id="c51" bloggerId="marymex">
<s id="s198">Gli italiani visti da lontano sono pessimisti polemici e statici.</s>
<s id="s199">Dimostrate il contrario!</s>
<comment id="c52" bloggerId="IL Lupo">
<s id="s200">ti hanno risposto il 4 dicembre.....</s>
<comment id="c53" bloggerId="augusto2016">
<s id="s201">si quelli che amavano la costituzione senza nemmeno conoscerla</s>
</comment>
<comment id="c54" bloggerId="paddy56">
<s id="s202">augusto2016 .. la conosce solo lui la costituzione.. classica arroganza renziana...</s>
<s id="s203">Illuminaci.. !!</s>
</comment>
</comment>
</comment>
<comment id="c55" bloggerId="vitolaz01">
<s id="s204">Invece di entrare nel merito della proposta di Riforma,cosi necessaria per il Paese,il 60% dei votanti hanno usato il voto per dire No a Renzi.Cosi facendo hanno risuscitato Berlusconi,dato fiato a Salvini e Grillo.E' stato un No al cambiamento ed un Si a lo statu quo!</s>
<s id="s205">E' quello che sperava Grillo che cosi ci guadagna.Ma dopo quello che sta succedendo al Comune di Roma a dimostrazione che ai grilli manca realismo e competenza,come possono essere considerati una alternativa credibile se si sono dimostrati dei principianti,dei dilettanti irresponsabili !</s>
<s id="s206">Con il qualunquismo approssimativo ed arruffone non si va da nessuna parte!</s>
<comment id="c56" bloggerId="ilcamuno">
<s id="s207">qualunquismo approssimativo???la consulta vi ha bocciato 2 riforme.gli italiani una e in primavera un'altra.non esiste nulla di piu' approssimativo di un piddino al governo! </s>
<comment id="c57" bloggerId="tuttoplease">
<s id="s208">Come no.........il governo degli onesti imbecilli!</s>
<s id="s209">Dio ce ne guardi......</s>
</comment>
<comment id="c58" bloggerId="geremia">
<s id="s210">C'è di molto approssimativo, anche Lei, che Giove Ottimo Massimo permettendo, non arriverà mai a governare nemmeno delle pecore camune.</s>
</comment>
<comment id="c59" bloggerId="Neutron Alchemist">
<s id="s211">  @tuttoplease  Imbecilli ok, ma onesti?</s>
</comment>
</comment>
<comment id="c60" bloggerId="jetan">
<s id="s212">Mi ricordo quando grillo faceva gli spettacoli negli anni 90 è raccontava esattamente le cavolate che racconta oggi ma non se lo fumava nessuno perchè parecchi capivano che erano solo bufale.</s>
<s id="s213">Oggi ha ripescato le stesse cavolate è ha ottenuto il risultato di convincere milioni di persone  che le sue bufale sono vere.</s>
<s id="s214">Due sono le cose o prima la gente era più intelligente o oggi gli ignoranti sono aumentati in maniera esponenziale !!!!!</s>
</comment>
<comment id="c61" bloggerId="IL Lupo">
<s id="s215">continua a dare sempre la colpa ad altri ...nn assumetevi le vostre responsabilità ...sono gli elettori che sono ignoranti e nn hanno capito ....continuate così vedrete che le prossime elezioni le vincerete</s>
</comment>
</comment>
<comment id="c62" bloggerId="yoland">
<s id="s216">C'e' qualcosa che non capisco.</s>
<s id="s217">Quando in Francia Hollande raggiunse un indice di popolarita' del 20%, i cittadini francesi e la stampa gli consigliarono di farsi da parte, come poi avvenne.</s>
<s id="s218">Qui in Italia, il signor Renzi viene considerato il miglior politico da soltanto il 20% dei cittadini e una parte dei cittadini e la stampa lo considerano ancora come un salvatore della patria (ignorando quello che pensa il restante 80% della popolazione).</s>
<comment id="c63" bloggerId="marcomarangone">
<s id="s219">Temo che ciò indichi la complessiva mediocrità della nostra classe politica nella quale non si erge il profilo di in vero statista nemmeno per sbaglio (solo urlatori demagoghi o grigi burocrati garanti dello status quo).</s>
</comment>
<comment id="c64" bloggerId="veggente">
<s id="s220">....e' sempre cosi' per loro ....comanda sempre quel 15/20% ...il resto son populisti ....gli stipendi e i diritti dei politici degli amministratori dei pensionati d'oro non si possono mai toccare e' immorale, e' anticostituzionale, non ci sono i tempi, non c'e' la maggioranza, lo faremo tra "2anni", e' in commissione, non e' quello il problema ......per levare i diritti ai lavoratori ci ha messo 5 minuti senza rimbalzi di dobbia camera senza alcuna riforma costituzionale ....per aumentare tasse e bollette ai soliti noti ci sono vooluti secondi .....che strano ....o meglio starno e' solo vedere persone che in teoria dovrebbero stare dalla parte dei lavoratori e del popolo e che invece applaudono questi ridicoli fantocci e li rivotano ...posso capire quelli che hanno interessi quelli che hanno paura del loro grande orticello ....ma gli altri proprio non si capiscono</s>
<comment id="c65" bloggerId="Nico Dem">
<s id="s221">Fate una proposta,datevi un programma,basta ingiurie, state sempre a criticare,cosi' non si va da nessuna parte ,non vedete che non siete più credibili la gente ormai vi ha capito è stufa,non vi vota più.</s>
</comment>
</comment>
<comment id="c66" bloggerId="cristian197501">
<s id="s222">Vedo come è informato.</s>
<s id="s223">Hollande si è fatto da parte?</s>
<s id="s224">Mi risulta che sia ancora in carica nonostante il suo scarsissimo gradimento, ben al di sotto del 20%.</s>
<s id="s225">Forse voleva dire che non si ricandida alle presidenziali?</s>
<s id="s226">Mah....Renzi si è fatto da parte, si è dimesso, in questo momento è solo segretario del PD.  L'80% della popolazione?</s>
<s id="s227">Quando ci saranno le elezioni nazionali vedremo.</s>
<s id="s228">Smettetela di leggere il blog</s>
</comment>
<comment id="c67" bloggerId="Armando Marinelli">
<s id="s229">tutto il resto è peggio di Renzi cercate di capirlo.</s>
</comment>
<comment id="c68" bloggerId="clara1401">
<s id="s230">A yoland: forse sperava che fosse il grullo sparlante il miglior politico!</s>
<s id="s231">Ma mi faccia il piacere</s>
</comment>
</comment>
<comment id="c69" bloggerId="buddyguy">
<s id="s232">Beh, del resto, dalla "ripresa col botto" non ci si poteva aspettare molto di più.</s>
<s id="s233">Il tempo è galantuomo e le bufale si smontano una ad una.</s>
<s id="s234">Basta saper attendere...</s>
<comment id="c70" bloggerId="aquilaofthenight">
<s id="s235">Ecco i macro risultati economici del governo Renzi dal 02/2014: 2013         Disoccupazione totale 13,1% e  giovanile 43,6% 2016         Disoccupazione totale 11,4% e  giovanile 38,8%   2013        PIL -1,9%    Debito/PIL 132,6%    Deficit/PIL 3%      Pressione       fiscale/PIL 44,6% 2016        PIL +0,9%   Debito/PIL 132,7%    Deficit/PIL 2,4%    Pressione fiscale/PIL 43,7% Le chiacchiere stanno a zero!</s>
</comment>
</comment>
<comment id="c71" bloggerId="claudio bartalesi">
<s id="s236">Renzi il più amato eil più odiato?</s>
<s id="s237">Odiato si capisce dopo aver massacrato i lavoratori i giovani e le categorie più disagiate è facile, amato sarà bello simpatico sicuramente i privilegi sono intatti i suoi amici salvaguardati poi ci sono quelli che credono ai bonus e alle mance 18 miliardi a confindustria e ai suoi non sono noccioline la tassa sulla prima casa tolta ai facoltosi.</s>
<s id="s238">Il consenso si costruisce e se poi ti finanziano un' associazione e un po di partito è facile.   </s>
<comment id="c72" bloggerId="cristian197501">
<s id="s239">Massacrato il lavoratori giovani? come? sarei curioso di sapere in che modo secondo lei ovviamente, visto che il problema della disoccupazione giovanile è da anni che persiste, ben prima del governo Renzi.</s>
<s id="s240">I privilegi? mance a confindustria?</s>
<s id="s241">Legge il blog pure Lei?</s>
<comment id="c73" bloggerId="Luciano Baldi">
<s id="s242">Come disse il tuo datore di lavoro alla Raggi....ora al potere ci siete voi,trai le dovute conseguenze,non mi tacciare di grillino se no ti mando direttamente sai dove.</s>
</comment>
</comment>
<comment id="c74" bloggerId="frediana">
<s id="s243">Guarda caso, dopo averne detto di ogni sul governo Renzi, oggi a fine anno viene appurato senza contestazioni ( d' altronde ciò che si voleva è successo, vale a dire mandarlo a casa!) la disoccupazione è calata, la crescita si sta consolidando,gli occupati sono aumentati, gli esodati hanno avuto l' ennesima salvaguardia, i vaucher, non fatti dal governo renzi come qualcuno vorrebbe far credere, ma comunque da esso nuovamente revisionato con regole più ferree, Casa italia ecc ecc ,oggi, tutti dicono che le riforme che sono state fatte stanno fruttando....guarda un po' alla fin fine sta a vedere che le politiche di Renzi nel lungo periodo non erano poi così sbagliate!!!!!!</s>
<s id="s244">Ora i grandi " soloni" pensano che la strada fosse giusta....ops abbiamo votato per l' immobilismo infatti si è ricominciato il tira e molla sulla legge elettorale...restiamo fermi!!!!!!!!</s>
<comment id="c75" bloggerId="Luciano Baldi">
<s id="s245">Grande, per questo fine anno un poco di buonumore ci voleva.</s>
</comment>
<comment id="c76" bloggerId="veggente">
<s id="s246">mattacchiona !</s>
</comment>
<comment id="c77" bloggerId="parzenneuralnnetwork">
<s id="s247">Voucher revisionati con più regole ferree... occupazione in crescita... io boooo!!!</s>
</comment>
<comment id="c78" bloggerId="quomodo01">
<s id="s248">se a primavera si fa il referednum sul jobact, ci ridivertiamo un mondo eh? e stavolta si vota SI ! contenta?.....</s>
</comment>
<comment id="c79" bloggerId="quomodo01">
<s id="s249">sulla scuola mala, cambiato verso, sulla immigrazione, pare cambiato verso, riforma costituzionale sfanculata da 20 milioni di italiani, riforma italicum sfancultata da se' medesimo(renzi), dopo avere messo tre(3)volte la fiducia per la legge piu' bella del mondo, e cosi' via cantando......di disatro in disatro......cambiate il segretario o vi portera' nella tomba(politica) con se'......</s>
</comment>
</comment>
</comment>
<comment id="c80" bloggerId="mikele66">
<s id="s250">Se Renzi rimane ancora popolare è solo grazie all'accanimento terapeutico di Repubblica.</s>
</comment>
<comment id="c81" bloggerId="jetan">
<s id="s251">Renzi è l'unica persona degna di risollevare le sorti di questo paese, il resto è uno spettacolo indecoroso e disgustevole, basta guardare la gestione dei comuni c'è da piangere !!!!!</s>
<s id="s252">Incompetenti, ignoranti e presuntuosi !!!!!!!</s>
<comment id="c82" bloggerId="cirpol">
<s id="s253">Renzi è stato una jattura per l'Italia e gli Italiani, finalmente ce ne siamo liberati.</s>
<s id="s254">Egli ci ha fatto perdere tre anni preziosi, mentre il mondo cresceva più o meno bene noi, ultimi, eravamo aggrappati disperatamente ai suoi decimali !!!!</s>
<s id="s255">Mai più con lui!!!!! ....quanto agli altri...vedremo...</s>
<comment id="c83" bloggerId="Neutron Alchemist">
<s id="s256">Invece, prima di Renzi, uh!</s>
<s id="s257">Come si correva.</s>
<s id="s258">Per tornare a correre con gli altri occorrevano riforme rimandate per trent'anni, ma gli italiani hanno scelto il declino.</s>
</comment>
<comment id="c84" bloggerId="teddy12">
<s id="s259">Più iattura del comico e di Luigino(o' fuoricorso) non esistono.</s>
</comment>
<comment id="c85" bloggerId="stsi">
<s id="s260">Di quale mondo parla, quello di cioccolata?</s>
</comment>
</comment>
<comment id="c86" bloggerId="IL Lupo">
<s id="s261">per assurdo...che differenza trovi tra la gestione dei comuni a cui ti riferisci ,e la gestione del comune di firenze ,o della toscana , da cui è partito il nostro di rignano? forse l'unica cosa diversa che troveresti è che i suoi bilanci li hanno SECRETATI (spiego in parole povere ; vuoi sapere quanto e come ha speso soldi pubblici ? nn te lo dico perchè io sono io e tu nn vali un cazzo)</s>
</comment>
<comment id="c87" bloggerId="gr23gr23">
<s id="s262">Su una sola cosa sono d'accordo con Lei: Renzi è proprio degno di questo paese.</s>
<s id="s263">Altrimenti detto: con la sua cialtronesca mediocrità è proprio ciò che un paese come questo si merita.</s>
<comment id="c88" bloggerId="paddy56">
<s id="s264">D'accordo in pieno. !!</s>
</comment>
</comment>
</comment>
<comment id="c89" bloggerId="quomodo01">
<s id="s265">a giudicare dai 20 milioni di NO, si direbbe largamente il meno amato(mettiamola cosi').....e degli altri, bisognerebbe andare a vedere quanti hanno votato si, per interesse, tipo confindustria,banchieri,finanzieri, professionisti,lobbisti, pmi, agrari,confcommercio, confagricoltura,ecc.ecc.ecc....temo che i residui rimarrebbero pochi.......</s>
<comment id="c90" bloggerId="maurofusti">
<s id="s266">L' interesse era solo di wuelli che volevano salvare le poltrone ed evitare il dimezzamento degli stipendi.</s>
<s id="s267">E come vedi il sud ed i suoi politici hanno fatto la loro parte</s>
</comment>
<comment id="c91" bloggerId="cristian197501">
<s id="s268">Hai letto il blog?</s>
<comment id="c92" bloggerId="arcieri14">
<s id="s269">Di sicuro.</s>
<s id="s270">E pare che gli influencer abbiano avuto la promessa di un raddoppio della paga a capodanno.</s>
</comment>
</comment>
<comment id="c93" bloggerId="marymex">
<s id="s271">Ha capito tutto sul referendum non abbiamo dubbio alcuno</s>
<comment id="c94" bloggerId="quomodo01">
<s id="s272">NO NO, ha capito tutto lei! a primavera se la >Consulta da' il via ci ridivertiamo un mondo e stavolta SI ! contenta?</s>
</comment>
</comment>
<comment id="c95" bloggerId="pedro1946">
<s id="s273">barbagianni/quomodo, i giovani intossicati dalla fogna che gira sul web e non sanno nulla, ma proprio nulla di politica, il Veneto fascioleghista e razzista, il Meridione piagnone e incapace di uscire dalla propria condizione di arretratezza, non mi sembrano fulgidi esempi di partecipazione alla vita politica.</s>
<s id="s274">Voi sapete solo distruggere, dopo la riforma toccherà al jobs act e alla scuola.</s>
<s id="s275">Intanto gli investitori scappano come lepri, MPS fallisce e lo Stato deve mettere mano al portafoglio.</s>
<s id="s276">Ma è solo un assaggio, quando arriverà la Troika e farai la coda al bancomat ti consolerai con la cost.</s>
<s id="s277">+ bella del mondo?</s>
</comment>
</comment>
<comment id="c96" bloggerId="smacchiatore">
<s id="s278">Renzi e' amato dalla Boschi e odiato da tutti gli altri italiani.</s>
<comment id="c97" bloggerId="pogo72">
<s id="s279">Magari pretende di essere anche spiritoso!</s>
</comment>
</comment>
<comment id="c98" bloggerId="tuttoplease">
<s id="s280">D'accordo, altro bel sondaggio.</s>
<s id="s281">Il titolo dice ilcontrario di quanto certificato dall'Istat (maggiore fiducia delle famiglie nel futuro).........forse quindi più un "parere" che una cosa scientifica.</s>
<s id="s282">Ma tant'è, senza la quotidiana razione di pessimismo colata sul Paese da una informazione poco autonoma, poco brillante, poco informata............ma alla ricerca dei "futuri potenti", dei "poteri forti" immaginati, della "notizia a sopresa" a prescindere.</s>
<s id="s283">Buon 2017, con ottimismo e fiducia nel futuro!</s>
</comment>
<comment id="c99" bloggerId="lemuro">
<s id="s284">Il vero nuovo in Italia sarebbe il ritornare ai più classici dei valori.</s>
<s id="s285">Onestà, competenza, servizio.  Dal vertice alla base. </s>
</comment>
</commentaries>
<links>
</links>
</document>
