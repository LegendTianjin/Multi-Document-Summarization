V lednu 2005 soud armády Spojených států na základě fotografií a videí z irácké věznice Abú Ghraib z listopadu 2003 odsoudil desátníka Granera za zneužívání vězňů k deseti letům vězení. Obvinění vojenští psovodi seržanti Smith a Gordona používali psy pro zastrašování vězňů. Používat psy doporučil generál Miller, který dohlížel na vyslýchání vězňů. Generál Miller uplatnil právo proti sebeobvinění a odmítl soudu vypovídat. Použití psů schválil plukovník Pappas. Součástí vyšetřovacích metod bylo také svlékání šatů a nedostatek spánku. Vojákům se říkalo, že Ženevská konvence se na zajatce nevztahuje. Vedoucí představitelé obrany USA o týrání věděli. Americká vláda nařídila zveřejnění dalších snímků. Australská televize SBS ukázala nové fotky zabíjení, mučení a sexuální ponižování ve věznici. Fotografie, jejichž pravost armáda potvrdila, vysílaly televize na celém Blízkém východě. Internetový server Salon si všímá, že některé dokumenty odkazují na agenty CIA, kteří vyslýchali vězně v Abú Graibu, ale na něž nebylo vzneseno žádné obvinění. Potvrzuje tím tvrzení SBS, že některé fotky dokládají dosud nevyšetřené zneužívání. Americkou vládu zneklidňuje vniknutí do soukromí obviněných zveřejněním obrázků. V březnu 2006 představitelé armády uvedli, že věznice Abú Ghraib bude uzavřena během několika měsíců a provoz převeden na iráckou vládu. Někteří ze 4500 zadržovaných budou posláni do tábora Crooper. Seržant Gordona byl odsouzen k 90 dnům prací a degradován. Human Rights Watch v červenci 2006 tvrdí, že mučení vězňů v americkém zajetí pokračují v detenčních centrech po celém Iráku. Za krutost v případu Abú Ghraib bylo odsouzeno jedenáct vojáků. Jediný důstojník, velitel vyšetřování podplukovník Jordan, čelí trestu až 22 let vězení.