V lednu 2005 shledalo válečné soudní řízení armády Spojených států desátníka Charlese Granera vinným ze zneužívání vězňů v irácké věznici Abú Ghraib, byl odsouzen k deseti letům vězení. Video a fotografie pořízené uvnitř věznice v listopadu 2003 byly předloženy soudu během procesu. Fotografie byly zveřejněny na počátku roku 2004, což přitáhlo pozornost světa na zneužívání, které se děje ve vězení. Celkem bylo odsouzeno jedenáct vojáků k až deseti letům vězení, které v roce 2007 doplnil podplukovník Armády USA Steven Lee Jordan, který čelí trestu až 22 let.  

Během vojenského slyšení uvedl bývalý dozorce ve vězení Abú Graib, že se v září 2003 zúčastnil setkání s velitelem zajateckého tábora na Guantánamu, který mu doporučil používat psy kvůli jejich efektivitě. Při výslechu stáli dva obvinění vojenští psovodi z Abú Graibu. Jsou obviněni, že používali psy pro ohrožování a zastrašování vězňů. Obvinění tvrdili, že se metody naučili od týmu vyšetřovatelů, který byl do Iráku vyslán z Guantánama. V říjnu 2005 americký soudce nařídil zveřejnění dalších 74 fotografií a 3 videí týkajících se probíhajícího případu zneužívání. V únoru 2006 ukázala Australská televizní stanice stovky nových fotek, které údajně ukazují více zneužívání vězňů ve věznici Abú Ghraib. Některé fotky ukazují amerického vojáka Charlese Granera. Mnoho nových obrázků je více ostrých než dříve publikované včetně obrázků, kterými se americké úřady dosud nezabývaly. Pentagon potvrdil jejich pravost.

Organizace Human Rights Watch tvrdí, že mučení a jiná zneužívání vězňů v americkém zajetí pokračují po odchodu z ve věznice Abú Graib a jsou povolována a na denním pořádku.