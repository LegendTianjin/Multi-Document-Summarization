सन २००७ का सयुक्त राष्ट्र संघ का जलवायु परिवर्तन सम्मेलन बाली इंडोनेशिया में दिसम्बर में हुआ। यह सम्मेलन सन २०१२ में समाप्त होने वाले क्योटो प्रोटोकौल की जगह एक विनियामक समझौता बनाने के लिये हुआ। 
युरोपीय देशों का प्रयत्न था कि भारी मात्रा में उत्सर्जन रोका जाए। उनके अनुसार जितना उत्सर्जन १९९० में था वह २०५० तक आधा हो जाना चाहिए।
अमरीका, जापान और केनेडा चाहते थे कि समझौते में  स्वैच्छिक उत्सर्जन उद्देश्य होना चाहिये न की अनिवर्य। चीन का सुझाव था कि संपन्न देश गरीब देशों को ग्रीन हाउस गैस कम करने की तकनीक को बढ़ावा देने में मदद करें।
सम्मेलन का विषय वन संरक्षण भी था।
प्रतिनिधियों में मतभेद था कि फ़ैसला अभी होना है या बाद में। २५% से ४०% तक कटौती करने पर भी मतभेद था। २०१२ के बाद लागू होने वाले समझौते की रूपरेखा का निर्णय कब तक होगा इस पर भी समझौता नहीं हो पा रहा था। 
यह सम्मेलन शनिवार, १५ दिसम्बर,२००७ को सर्वसम्म्ति से संपन्न हुआ और इसे बाली रोडमैप कहा गया। इस में २०१२ के बाद होने वाले जलवायु परिवर्तन समझौते की समय सीमा तैयार की गई है।
