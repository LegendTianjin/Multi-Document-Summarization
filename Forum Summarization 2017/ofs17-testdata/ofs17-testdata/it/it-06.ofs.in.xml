<?xml version="1.0" encoding="UTF-8"?>
<!DOCTYPE document SYSTEM "ofs.dtd">
<document id="it-6.ofs.in.xml">
<articleText>
<s id="s0">Col 56,8% dei voti, è il primo sindaco di fede musulmana per la capitale britannica.</s>
<s id="s1">In discussione la leadership del radicale Corbyn, che però non si dimette.</s>
<s id="s2">Avanza l'anti-europeista Ukip di Farage.</s>
<s id="s3">Indipendentisti scozzesi: "Vittoria storica"</s>
<s id="s4">LONDRA - Il laburista Sadiq Khan, 45 anni, figlio di immigrati pachistani musulmani, è il nuovo sindaco di Londra con il 56,8 per cento dei consensi.</s>
<s id="s5">Oltre 24 ore dopo la chiusura dei seggi, è arrivata la proclamazione ufficiale, in ritardo a causa di un problema al sistema informatico: Khan ha staccato il conservatore Zac Goldsmith di più di 300mila voti, in termini percentuali un margine del 13,6%.</s>
<s id="s6">Subito dopo il primo sindaco di fede islamica della più grande metropoli europea ha ringraziato chi lo ha eletto "per avere reso possibile ciò che era impossibile", per quella che ha definito la vittoria "della speranza sulla paura e dell'unità sulle divisioni".</s>
<s id="s7">"Non vedo l'ora di collaborare con te per una Londra più giusta", ha scritto su Twitter il leader del Labour Jeremy Corbyn che ha utilizzato l'hashtag '"YesWeKhan", ricalcando lo slogan "Yes we can" della campagna elettorale di Barack Obama.</s>
<s id="s8">LEGGI L'analisi E ora Corbyn è a rischio di E. FRANCESCHINI Per la prima volta quindi la capitale di uno dei 28 Stati dell'Ue sarà guidata da un musulmano.</s>
<s id="s9">Sadiq Khan succede al conservatore e vulcanico Boris Johnson, sempre più proiettato nella politica nazionale e nella competizione, anche in chiave pro-Brexit, con il leader dei Tory e primo ministro, David Cameron.</s>
<s id="s10">Il più importante test elettorale prima delle politiche del 2020 è negativo però per il labour di Corbyn, da settembre alla guida del partito.</s>
<s id="s11">La leadership dell'esponente radicale che  in settembre trionfò nelle primarie è gravemente in discussione.</s>
<s id="s12">Corbyn, rompendo con la tradizione dell'immediata assunzione di responsabilità dei leader politici britannici per le sconfitte, ha annunciato che non si dimetterà.</s>
<s id="s13">Sembra che non lo turbi il fatto che in Scozia i laburisti hanno perso il 9,2% dei voti rispetto alle elezioni del 2011, passando da secondo a terzo partito del parlamento semi-autonomo di Edimburgo con 24 seggi contro i 31 dei Tory e i 63 dello Scottish National Party, che tuttavia non è riuscito a ottenere la maggioranza assoluta.</s>
<s id="s14">La leader indipendentista dell'Snp, Nicola Sturgeon, ha parlato comunque di "storica vittoria", soprattutto per la riconferma della formazione, che nel 2014 portò gli scozzesi a votare al referendum, poi fallito, per l'indipendenza.</s>
<s id="s15">Ma con 63 seggi conquistati su 129, l'Snp ha perso la maggioranza assoluta.</s>
<s id="s16">Il Labour ha perso voti anche a vantaggio di Ukip, che, stando a quanto dichiarato dal suo leader, l'euroscettico Nigel Farage, sta "mordendo" l'elettorato laburista.</s>
<s id="s17">La prima città inglese a comunicare i risultati è stata la roccaforte laburista di Sunderland, nota per la velocità delle operazioni di conteggio, dove il partito di Corbyn ha ottenuto un seggio in più nel consiglio, 67 in tutto, mentre i Tories sei.</s>
<s id="s18">Nel commentare a caldo i primi dati del voto, diversi parlamentari e dirigenti laburisti hanno sottolineato come considerando l'operato dell'esecutivo conservatore di  David Cameron queste elezioni avrebbero dovuto portare a "una vittoria a valanga" e come il Labour si stia "allontanando dal governo del Paese".</s>
<s id="s19">Qualcuno è arrivato a definire esplicitamente Corbyn "incompetente" e "incapace del ruolo di cui c'è bisogno", mentre altri hanno rimarcato che la recente  controversia sull'antisemitismo ha senza dubbio danneggiato il partito, così come i dissensi interni tra il leader e l'ala moderata.  In  Galles il Labour ha perso il 7,6% dei consensi.</s>
<s id="s20">Ciononostante il laburista Carwyn Jones dovrebbe rimanere primo ministro, ma probabilmente dovrà cercare alleanze.</s>
<s id="s21">Già esclusi accordi con conservatori o Ukip, aperta invece la porta al dialogo con Plaid (formazione indipendentista di centrosinistra) e con i liberaldemocratici.</s>
<s id="s22">Nelle elezioni per l'Assemblea dell' Irlanda del Nord si confermano i due principali partiti, gli unionisti del Dup e i repubblicani del Sinn Fein, che già condividevano i vertici del governo locale emerso dopo gli accordi di pace al termine del conflitto in Ulster.</s>
<s id="s23">La 'first minister' uscente, Arlene Foster del Dup, conta di essere riconfermata.</s>
<s id="s24">Quando sono stati assegnati 45 seggi su 108, i Democratici unionisti ne hanno conquistati 21, Sinn Fein 13, gli Unionisti dell'Ulster quattro, mentre gli altri sette sono andati a quattro diverse forze politiche.</s>
</articleText>
<commentaries>
<comment id="c0" bloggerId="luigils65">
<s id="s25">A Londra i candidato laburista (venuto su dalla cosiddetta  working class ) ha avuto la vittoria anche perché il suo avversario conservatore era il prodotto di una élite ricca e spocchiosa....molti elettori sentono la differenza di classe...e secondo me  il credo religioso non c'entra nulla.</s>
<comment id="c1" bloggerId="Chris Tian">
<s id="s26">perchè mai avrebbe dovuto un "voto religioso"?</s>
</comment>
</comment>
<comment id="c2" bloggerId="Concino Concini">
<s id="s27">Ora, senza voler mettere in dubbio il valore del neosindaco londinese, va anche detto che Khan è stato anche favorito dalla pessima scelta della candidatura dei Tory, che per sostituire Boris Johnson (che ormai ambisce a prendere il posto di Cameron) non hanno trovato di meglio che un fighetto re della vita notturna londinese, figlio di un grosso finanziere e della regina dei salotti e della mondanità locali.</s>
<s id="s28">Forse David e soci non hanno capito che certi candidati vincono solo in Italia...</s>
</comment>
<comment id="c3" bloggerId="mario pietro lorenzo">
<s id="s29">La vittoria del neo-sindaco di Londra ha fatto scalpore ovviamente per la sua fede.</s>
<s id="s30">Credo che questa sia la dimostrazione come i cittadini siano molto più avanti di qualsiasi descrizione che si faccia di loro.</s>
<s id="s31">Quando devono decidere per il loro bene lo sanno fare.</s>
<s id="s32">Come si può pensare che sia stato eletto perché musulmano?</s>
<s id="s33">I londinesi certamente avranno espresso il loro voto ritenendolo quello più idonea a governarli bene.</s>
<s id="s34">Anche l'astensione bisogna smetterla di leggerla come un voto di protesta.</s>
<s id="s35">Io la leggerei come la valutazione che non si ritiene nessuno dei candidati degno di fiducia e capace di governare bene e onestamente  </s>
</comment>
<comment id="c4" bloggerId="roboberto">
<s id="s36">anni addietro l'Inghilterra ha invaso il Pakistan (e l'India) .. da allora in poi lentamente ma inesorabilmente avviene il contrario .. ..</s>
</comment>
<comment id="c5" bloggerId="defendeurope">
<s id="s37">Aspetto un sindaco cristiano ad Islamabad quanto prima...</s>
<comment id="c6" bloggerId="giac09">
<s id="s38">caro defendeurope, ma se a islamabad i cristiani li uccidono a centinaia, come fanno a pensare di essere eletti, capisco la tua amara ironia, non capisco invece la classe dirigente europea che per meschinismo, vigliaccheria paura, si trasformino in buonisti di circostanza e fanno finta di non vedere che intere citta, interi quartieri sono in mano all'islam, ma nel nome (ipocrita e vigliacco) del terzomondismo si fa finta di niente. se poi aggiungiamo l'orribile potere economico del petrolio e la continua infiltrazioni di islamici integralisti nei gangli del potere economico europeo, il saccheggio è sempre piu in vista, ma guai a protestate guai a ribellarsi, prima di accusano di razzismo ( che non c'entra niente) poi passano alle definizioni pesanti-fascista, islamofobo, integralista. come non pensare alla parabola di cristo. vediamo la pagliuzza ma non vediamo la trave nell'occhio</s>
<comment id="c7" bloggerId="misha49">
<s id="s39">Ti consiglio una pulitina agli occhiali: vedrai un mondo decisamente migliore di come lo stai percependo ora...</s>
</comment>
</comment>
</comment>
<comment id="c8" bloggerId="giac09">
<s id="s40">l'europa è eurabia, sacrosanta definizione data da una grandissima giornalista libera e indipendente come oriana fallaci, che che ne pensiate voi buonisti. hanno in mano mezza economia endogena, comminata ancora al potere ricattatorio del petrolio, fa si che ci stiano cucinando a fuoco lento. non piu quindi guerre, scorribande decapitazione e stupri di massa. oggi le loro armi sono gli immigrati che "fuggono", e la nostra democrazia la nostra solidarieta. usano la nostra democrazia il nostra senso della solidarieta per distruggere la democrazia e la solidarieta tra popoli in discgrazia. si intuisce lontano un miglio che questi disgraziati su zattere, sono la nuova arma di distruzione di massa dell'islam contro l'occidente. un'arma che prima di uccidere avvelena lentamente, corrode l'animo, ti fa diventare schizofrenico, impossibilit a reagire, alla fine ti arrendi.</s>
</comment>
<comment id="c9" bloggerId="fabri1967">
<s id="s41">I risultati delle elezioni amministrative britanniche uniti alla situazione in Spagna, dove si dovrà tornare alle urne per l'impossibilità di creare una maggioranza di governo, sanciscono inequivocabilmente la fine in Europa del bipolarismo classico destra-sinistra.</s>
<s id="s42">Sono comunque contento che Londra sia tornata Laburista.</s>
</comment>
<comment id="c10" bloggerId="cgiuliano">
<s id="s43">Non mi stupisco del clamore (oggi la parola islamico è quasi un'offesa) invece io non sono sorpreso, se può essere sindaco un luterano, un cristiano, un ebreo perchè non dovrebbe poterlo essere un musulmano?</s>
<s id="s44">"Si ma loro confondono la religione con lo stato" parole al vento di razzisti e fascisti, gli integralisti sono islamici solo di nome e ricordo che in giro per il mondo (meno numerosi ma molto attivi) integralisti di tutti i tipi.</s>
<s id="s45">Cio che conta è la persona con le sue idee e la sua capacità non in che direzione prega o che parole usa per lodare Dio!</s>
<comment id="c11" bloggerId="amrita3">
<s id="s46">rita Questo sindaco è socialdemocratico e è stato eletto democraticamente  Per quanto riguarda la religione islamica occorre una precisazione storica e attuale: al contrario del cristianesimo e delle altre religioni l'Islam nel suo complesso non ha mai attuato la separazione tra stato e fede.</s>
<s id="s47">In pachistan in Pachistan, paese d'origine, sarebbe considerato un apostata con conseguenze terribili.</s>
</comment>
</comment>
<comment id="c12" bloggerId="Concino Concini">
<s id="s48">Per la cronaca: il primo sindaco "non ariano" (mi si passi questa parolaccia!) eletto in Europa è stato Peter Bossman, ghanese di nascita e naturalizzato sloveno, che è sindaco socialdemocratico di Piran dal 2010.</s>
<s id="s49">A Lubiana, Koper e dintorni lo chiamano "l'Obama sloveno"</s>
</comment>
<comment id="c13" bloggerId="mhjjp .">
<s id="s50">bene</s>
</comment>
<comment id="c14" bloggerId="sim57ser">
<s id="s51">Ora andare a Londra sarà molto pericoloso, i mussulmani avranno via libera di fare ciò che vogliono.</s>
<s id="s52">Peggio per gli inglesi che lo hanno scelto!</s>
</comment>
<comment id="c15" bloggerId="curioso2">
<s id="s53">ce lo vedreste un musulmano  come  sindaco di Milano o Roma? a Salvini    e Borghezio verrebbe un colpo apoplettico ...giuro !!</s>
<comment id="c16" bloggerId="Chris Tian">
<s id="s54">c'è da sperarsi che succeda, allora...</s>
</comment>
<comment id="c17" bloggerId="luigils65">
<s id="s55">non non abbiamo (fortunatamente) la situazione inglese e francese circa la presenza di ex sudditi coloniali mussulmani immigrati di 2,4,5 generazione</s>
</comment>
<comment id="c18" bloggerId="fabri1967">
<s id="s56">Magari!</s>
<s id="s57">Lo voterei subito solo per vedere l'effetto che farebbe ai leghisti!</s>
</comment>
</comment>
<comment id="c19" bloggerId="giac09">
<s id="s58">i social democratici prendono scoppole dappertutto, ma a londra vince uno infiltrato tra i labour, di stampo musulmano. quindi signori radical chic, aprite gli occhi se li avete per vedere e riflettere. londra non è stata conquistata dai socialdemocratici, come sarebbe legittimo per una sana democrazia della alternanza, ma dai musulmani soci di bin laden e dintorni. oriana fallaci l'aveva gia previsto. riflettete buonisti irresponsabili riflettete.</s>
<comment id="c20" bloggerId="fabri1967">
<s id="s59">Khan sarebbe un socio di Bin Laden?</s>
<s id="s60">Sai nulla sulla storia di questa persona?</s>
<s id="s61">Sai nulla sulle sue idee e sulle sue battaglie politiche?</s>
<s id="s62">O lo giudichi solo per il fatto di essere musulmano?</s>
</comment>
</comment>
</commentaries>
<links>
</links>
</document>
