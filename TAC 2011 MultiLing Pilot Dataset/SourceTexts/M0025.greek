Παραλείψεις ανακαλύφθηκαν στην απάντηση για την Ιρανική αρπαγή του προσωπικού του Βασιλικού Ναυτικού
Τρίτη, 19 Ιουνίου, 2007
Δύο έρευνες για την  αρπαγή του προσωπικού του Βασιλικού Ναυτικού από το Ιράν τον Μάρτιο του 2007 έχουν ανακαλύψει ότι η αρπαγή δεν ήταν αποτέλεσμα «κάποιας μοναδικής παράλειψης ή κάποιου άλλου επιμέρους ανθρώπινου λάθους, αλλά περισσότερο μιας ατυχής συσσώρευσης παραγόντων» και ότι υπήρξε μια «συλλογική έλλειψη κρίσης» που επιτρέπει σ αυτούς που ενεπλάκησαν να λαμβάνουν αμοιβή για να συζητήσουν το γεγονός με τα ΜΜΕ.
Η πρώτη αναφορά, από τον Αντιπτέραρχο Sir Rob Fulton, επικεντρώθηκε στις «επιχειρησιακές συνθήκες, συνέπειες, και επιπτώσεις της αρπαγής του προσωπικού». Η δεύτερη, από τον Tony Hall, πρώην Διευθυντή ειδήσεων του BBC και νυν Γενικού Διευθυντή του Royal Opera House, εξέτασε την διαχείριση της προσοχής των ΜΜΕ από το Υπουργείο Αμύνης σε συνάφεια με το γεγονός και με ό τι δημοσιεύτηκε στην ιστοσελίδα του Υπουργείου Αμύνης. Η αναφορά από τον Πτέραρχο Fulton δεν είναι διαθέσιμη στο κοινό, καθώς είναι απόρρητη, επειδή ασχολείται με επιχειρησιακά θέματα.  
Ο Πτέραρχος Fulton αναγνώρισε αδυναμίες εκπαίδευσης, επικοινωνιών και διαχείρισης πληροφοριών και πρότεινε βελτιώσεις στην εκπαίδευση που αφορά επιχειρήσεις ελέγχου εμπορικής ναυσιπλοΐας.
Η αναφορά του Hall βρήκε ότι η ελλιπής κρίση που επιτρέπει σε μέλη των ένοπλων δυνάμεων να μιλούν στα ΜΜΕ δεν είναι παράλειψη κάποιου συγκεκριμένου ατόμου, αλλά ο Υπουργός Αμύνης Des Browne παραδέχτηκε ότι αυτό ήταν δική του υπευθυνότητα, και ζήτησε συγγνώμη για αυτό το σφάλμα. Είπε πως δεν θα επιτρέπεται στο προσωπικό να πουλάει τις ιστορίες του στο μέλλον.
Σε μια δήλωση στο Κοινοβούλιο, ο Des Browne είπε ότι το Υπουργείο Αμύνης δεσμεύεται να υλοποιήσει τις προτάσεις των αναφορών και ότι αναμένει «η μεγάλη πλειοψηφία να έχει υλοποιηθεί μέχρι τα τέλη του έτους».

