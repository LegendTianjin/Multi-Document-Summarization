१२ जनवरी को हैती में ७.० मैग्निटयूड का भूकंप आया। यह भूकंप पोर्ट्-औ-प्रिंस के दक्षिण-पश्चिम से लगभग १५ कि.मी. की दूरी पर आया। इसकी गहराई १० कि.मी. थी। तट के निकट और भूमि पर कम गहराई में आने की वजह से भारी नुकसान हुआ। यू एस जी सी की खबर के अनुसार लगभग तीन लाख लोगों के प्रभावित होने की आशंका है। इसी ऐजेंसी ने आगे बताया कि लगभग १३ आफ़्टरशौक्स आए। इनमें से जो सबसे तीव्र ५.९ मैग्निटयूड का था। हैती के लोग उस समय डर गये जब ६.१ मैग्निटयूड के आफ़्टरशौक ने हैती पर दस्तक दी। 
भूकंप की वजह से जेल की ईमारत डह गई ।लगभग ७००० कैदी भाग ग​ए। अनेक पुलिस कर्मचारी भी लाप्ता हुए या मारे गए। इससे कानून की स्थिति काफ़ी खराब हो गई। लूटपाट की घटनायें बहुत बढ़ गई। अनेक देशों और संस्थाओं ने आर्थिक सहायता देने की घोषणा की। इनमें अधिकतर अमरीकी विकास बैंक, अमरीका की रेड क्रास, सयुंक्त राष्ट्रपति और वेनेज़ुएला शामिल है।
अमरीका पर शरणार्थियों के दबाव की वजह से अमरीका के अनेक राज्यों ने हैती के मरीजों को लेने से मना कर दिया। इसमें फ़्लोरिडा भी शामिल है। कई उड़ाने भी रद्द करनी पड़ी क्योंकि अमरीकी अस्पतालों ने मरीजों को लेने से मना कर दिया लेकिन चिकित्सकों के कहने पर उड़ानें फिर शुरु हुईं।
हैती के भूकंप के पुर्ननिर्माण के चलते एक अमरीकी दल पर बच्चों के कथित अपहरण की बात भी सामने आई।
