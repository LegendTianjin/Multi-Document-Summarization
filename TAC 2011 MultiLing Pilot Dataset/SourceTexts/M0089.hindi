एयर फ़्रांस फ़्लाइट ४४७ के ब्लैक बाक्स का पता चला। 
बृहस्पतीवार​, मई ६, २०१०
मार्च २८, २००७ को एयर फ़्रांस ए ३३०-२०० एफ़-जी ज़ेड सी पी ने पैरिस के हवाई अड्डे आया। यह विमान नष्ट हो गया था। यह एटलांटिक महासागर में गिर गया था, सभी २२८ यात्री मारे ग​ए थे। 
फ़्रांसीसी अधिकारी ने बताया कि विमान के फ़्लाइट के ब्लैक बाक्स जिस इलाके में हैं उसका अनुमान लगा लिए गया है। यह लगभग २ वर्ग मील (५ कि.मी) का क्षेत्र है।
फ़्रांसीसी सरकार और सैनिक अधिकारियों ने संयम रखने को कहा। उन्होंने कहा कि इस बात की कोई गारंटी नहीं है कि ये मिल भी जाएँगे। फ़्रांसीसी नौसेना के एक प्रवक्ता ने ए एफ़ पी को दिए बयान में कहा " यह तो ऐसी बात हुई की जूते के डिब्बे को पैरिस जितने बड़े क्षेत्र में ३००० मीटर की गहराई में ढूँढना और जब क्षेत्र ऐल्प्स की पहाड़ियों जैसा पत्थरीला हो।
विमान एयर बस ए ३३०-२०० जिसमें २२८ लोग सवार थे, एटलांटिक महासागर में ध्वंस हुआ था जब उसे खराब मौसम का सामना करना पड़ा। पिटौट ट्यूब्ज़ जो कि हवाई जहाज़ की गति को नापते हैं, को जहाज़ के ध्वंस होने का एक कारण समझा जा रहा है। पर असली वजह अभी पता नहीं लग पाई है।
मार्च ३० की रात को शुरू हुई खोज अब अपने तीसरे चरण में हैं। खोज को ३० दिन में पूरा करना था पर ४ मई को इसकी अवधि बढ़ाकर २५ मई कर दी गई है।