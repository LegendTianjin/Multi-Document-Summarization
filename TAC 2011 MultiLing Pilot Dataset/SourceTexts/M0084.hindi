एयर फ़्रांस के जेट विमान का पृष्ठभाग एटलांटिक महासागर से बरामद​।
सोमवार​, जून ८, २००९
ब्राज़ील के एक खोजी दस्ते ने एयर फ़्रांस फ्लाइट ४४७, जो १ जून को दुर्घट्नाग्रस्त होकर एट्लांटिक महासागर में गिर गया था, उसका पिछला हिस्सा मिल गया है। ब्राज़ील की सेना ने तस्वीरें प्रकाशित की हैं जिनमें विमान की टेलफ़िन, जिस पर एयर फ़्रांस के रंग - नीला, लाल और सफ़ेद दिख रहे हैं, के पास गोताखोर हैं।
फ़्रांस ने कहा कि उसने हवाई जहाज़ का डाटा रिकार्डर ढूँढने के लिए अपनी परमाणु पनडुब्बी भेज दी है जिससे विमान के दुर्घटनाग्रस्त होने का कारण पता चल सकेगा।
पिछले हफ़्ते १२ लाशें महासागर के पानी से निकाल ली गईं।
ब्राज़ील के राष्ट्रपति लुइज़ डा सिल्वा ने कहा" हम हर कोशिश कर सकते हैं कि लाशें मिल सकें। हमे पता है कि यह मरने वाले यात्रियों के परिवार के लिए अत्यन्त आवश्यक है।
