ממשלת ארצות הברית הורתה על פרסומן של תמונות נוספות בפרשת אבו גרייב

רביעי, החמישי לאוקטובר, 2005

אלווין ק. הלרשטיין, שופט פדרלי בארצות הברית, הורה על פרסומן של תמונות נוספות וסרט וידאו הנוגעים לפרשה המתמשכת בנושא ההתעללות באסירים בכלא אבו גרייב העיראקי. החומרים, הכוללים 74 תמונות ושלושה סרטי וידאו, שוחררו לפרסום ב-29 לספטמבר, תוך עיכוב הביצוע ב-20 יום לטובת הזדמנות לערעור. ארגון זכויות האזרח האמריקני הגיש בקשה תחת חוק חופש המידע במטרה לפרסם את התמונות.

ממשל בוש טען כי החומרים הנדונים עלולים לדרבן ארגוני טרור לפגוע באזרחים וחיילים אמריקנים נוספים מחוץ לתחומי המדינה. השופט המחוזי אלווין ק. הלרשטיין התנגד בתוקף, בטענה כי העלמת התמונות שקולה לכניעה בפני סחיטה. בהצהרתו, אמר הלרשטיין: "מדינתנו [ארצות הברית] לא נכנעת לסחיטה, ופחד מסחיטה איננו טיעון חוקי תקף על מנת למנוע מאיתנו ביצוע פקודה מחייבת".

