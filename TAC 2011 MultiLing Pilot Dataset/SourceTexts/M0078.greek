Ο Αμερικανικός Στρατός στέλνει στο Στρατοδικείο αξιωματούχο των φυλακών του Αμπού Γκράιμπ 
  
Σάββατο 27 Ιανουαρίου 2007 

Ο Αμερικανικός Στρατός ανακοίνωσε χθες ότι θα περάσει από Στρατοδικείο ο αντισυνταγματάρχης Steven Lee Jordan για τη συμμετοχή του στην υπόθεση της κακομεταχείρισης στη φυλακή του Αμπού Γκράιμπ. Ο Jordan θα καθίσει στο εδώλιο με οκτώ κατηγορίες. Οι κατηγορίες περιλαμβάνουν βίαιη συμπεριφορά, κακή μεταχείριση των φυλακισμένων, ανυπακοή σε ανώτερο, σκόπιμη παράβαση καθήκοντος και ψευδείς καταθέσεις. Ο Jordan είναι ο μόνος αξιωματούχος Αμερικανός που κατηγορήθηκε για την υπόθεση του Αμπού Γκράιμπ στο πρόσφατο παρελθόν είχαν καταδικαστεί έντεκα στρατιώτες σε φυλάκιση μέχρι 10 έτη. 
  
Ο πενηντάχρονος Jordan, ένας έφεδρος από τη Βιρτζίνια, διηύθυνε το κέντρο ανακρίσεων στο Αμπού Γκράιμπ, την πασίγνωστη φυλακή που βρίσκεται ακριβώς έξω από τη Βαγδάτη. Επί διοικήσεώς του, στρατιώτες φωτογράφισαν γυμνούς φυλακισμένους σε εξευτελιστικές στάσεις. Ο ίδιος (ο αξιωματούχος) δεν φαίνεται σε καμία από τις εικόνες. Ο Jordan αντιμετωπίζει μέγιστη ποινή 22 ετών για το σύνολο των οκτώ κατηγοριών.
