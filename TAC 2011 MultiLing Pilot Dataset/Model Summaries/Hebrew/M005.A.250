בשבת, 27 לפברואר, 2010, אירעה בצ'ילה רעידת אדמה בעוצמה 8.8 בסולם ריכטר, בקרבת בירתה סנטייגו, ובעקבותה הכה צונאמי בחופי צ'ילה, איי חואן-פרננדז, טהיטי, איי מרקזס והוואי. הרעש היה הראשון מבין סדרת רעשים שהכו במדינה- ב-11 למרץ רעידת אדמה בעוצמה   6.9, ב-21 למאי זעזוע בעוצמה 5.5, ב-14 ליולי בעוצמה 6.5, ב-22 לאוקטובר בעוצמה 5.8 וב-28 לנובמבר סדרת זעזועים, בעוצמה 5.6. הרעידות זוהו כזעזועי משנה לרעש הראשון, ורוכזו באיזור או'היגינס, בקרבה למספר ערים, ובכללן הבירה סנטייגו והעיירות לולול ופיצ'ילמו, שנפגעו קשה מהרעשים.

פיצ'ילמו היא עיירת חוף באיזור או'היגינס, הידועה כאחת מנקודות הגלישה הטובות ביותר בדרום אמריקה. בפיצ'ילמו החוף הפופולרי ביותר באיזור, והרבה תיירים מבקרים בה בכל קיץ. הרעידה הראשונה התרחשה בשעה 03:34, כאשר כמעט כל תושבי העיירה ישנו, למעט הקהל במועדוני הלילה והפאבים המקיפים את העיר. לא היתה התראת צונאמי לאחר הרעידה, והאזהרה היחידה שהתקבלה היתה מידי שוטר, שסייר בחוף כאשר רעידת האדמה החלה, ראה את הים נסוג והחל לפנות אנשים מהאיזור. 

הצונאמי הרס מסעדות, בתי מלון, קיוסקים ובתים, והציף את מרכז העיר ואיזור הממשל. כ-600 איש הפכו מחוסרי בית בעקבותיו. במהלך הרעידות ברחו התושבים לגבעת לה קרוז, שהתפרסמה עת שלפחות 2000 איש נשארו באיזור גבוה זה של העיר, מפחד הצפות. גם העיר לולול, שנקראה האנדרטאה הלאומית של צ'ילה, נפגעה קשה בעקבות הרעידות, וכנסיית העיר, מהוותיקות בצ'ילה, ניזוקה.

ב-15 למאי התכנסה בפיצ'ילמו ועדה שדנה בתהליכי בניה מחדש במדינה. מתנדבים מסן דייגו שיתפו פעולה בשיקום העיר לולול, וראש העיר של פיצ'ילמו הכריז על "מסע לשיקום התיירות של פיצ'ילמו", שכלל בנייה מחדש של הקיוסקים והחנויות שנהרסו. אנדרטאה הוקמה לזכרון קורבנות האסונות.