एयर फ्रांस उड़ान का लापता समझा जाने वाले विमान के ध्वंसावशेष एटलांटिक से बरामद।
बृहस्पतिवार,जून २, २००९
ब्राज़ील की हवाई सेना ने बताया कि ब्राज़ील के सैनिक हवाई जहाज़ को एटलांटिक महासागर में ,ब्राज़ील के उत्तरी तट से लगभग ६५०कि. मि. की दूरी पर एक विमान के ध्वंसावशेष मिले हैं। यह अनुमान लगाया जा रहा है  कि यह मलबा १ जीन को लापता हुई एयर फ़्रांस फ्लाइट ४४७ का है।
मलबे में विमान की सीटें और धातु की वस्तुएँ मिली हैं।
एक ब्राज़ीली एयरलाइन्स के विमानचालकों ने बताया कि उन्हें लगा कि एट्लांटिक में आग लग गई है। पर फ्रांसीसी अधिकारियों ने कहा कि कोई मलबा नहीं मिला है। ब्राज़ील हवाई जहाज़ जिनमें सेंसर्स लगे हैं समुद्र के उस इलाके में खोज रहे हैं जहाँ मलवा मिला था।
ब्राज़ील के उपराष्ट्रपति जोस एब्नकार ने कहा कि ब्राज़ील की टैम एयर लाइन्स के जहाज़ ने एटलान्टिक महासागर में किसी चीज़ कोआग लगते हुए देखा। यह जहाज़ आज ही उतरा है।
एयर फ़्रांस फ़्लाइट ए एफ़ ४४७ वह उड़ान थी, जिसमें २१६ यात्री और १२ क्र्यू के सदस्य थे, एक गंभीर तूफ़ान में फंसने के बाद गायब हो गई थी। अधिकारियों को किसी के बचे होने की उम्मीद नहीं थी।