 हैती बचाव कार्य परित्यक्त​।
श्निवार, जनवरी २३, २०१०
संयुक्त राष्ट्र संघ ने घोषित किया कि हैती सरकार ने भूकंप के लिये किए जा रहे बचाव कार्य गड़े हुए लोगों को बचानेके लिये रोक दिये हैं।
संयुक्त राष्ट्र संघ के संवाददाता एलिज़ाबेथ बायर्स ने बताया कि अब तक १३२ लोग बचा लिये ग​ए हैं। मरने वालों की सख्या शुक्रवार तक ११००० पहुँच गई है। यह समझा जा रहा है कि बचने की सम्भावना बहुत कम है इसलिये बचाव कार्य पर संसाधन खर्च करना फ़िज़ूल होगा।  बायर्स ने बचाव कार्य रोकने का निर्णय दिल तोड़ने वाला बताया पर कहा कि विशेषग्य​ओं की यही राय है।
कल ही एक ८४ साल की महिला को उसके घ्र क मलबे में से घायल हालत में निकाला गया। और २१ साल के एम्मान्युस बुसो को एक इज़्रायली खोज दल ने बचाया। उसने बताया कि जब भूकंप आया तब वह नहा कर आ रहा था और दस दिन अपना पेशाब पी कर बिताए। यह अभी मालूम नहीं है कि इज़्रायली दल भी अपने प्रयास रोक देगा कि नहीं।
बचाव प्रयास रोकने के कुछ देर बाद खबर आई कि फ्रांसिसी बचाव दल एक आदमी को बचाने की कोशिश कर रहा है जो एक होटल के नीचे दब गया है। उसके साथ पाँच और लोग दबे हैं। बचाव दल ने बताया कि आदमी को बचाने में दो घंटे लग सकते हैं।
यह उम्मीद की जा रही है कि बचाव कार्य से ध्यान हटाने से पैसा और प्रयासों को सुप्रचालित कठिन राहत कार्यों की तरफ मोड़ा जा सकता है। इस कार्यक्रम के तहत पोर्ट​-ओ-प्रिंस के हवाई अड्डे में हर रोज़ १५० से ज़्यादा हवाई जहाज राहत सामग्री लेकर आ रहे हैं। अमरीका का नौसेना अध्यक्ष पोत यू एस एन एस कमफर्ट भी बंदरगाह पर पहुँच गया है।
अनुमान है कि इस ७.० मैग्निट्यूड के भूकंप की वजह से १५ लाख लोग बेघर हो ग​ए हैं और दो लाख लोगों की मौत हुई है। ७५००० लाशें दफ़ना दी गई हैं। बाकी लाशें सड़क पर इंतज़ार में पड़ी हैं।
