Vydatné deště začaly ve středním a jižním Chile, zatímco oblast zasáhly nové otřesy

Středa, 5. května 2010

Vydatné deště začaly ve středu brzy ráno ve většině středního a jižního Chile. ONEMI hlásilo nejméně 29 mm v oblasti Bio Bio ve středu ráno, třináct milimetrů v Temucu a 8,8 v Chillánu. Nízké teploty to ještě zhoršily. Deště postihly tisíce lidí, kteří předtím ztratili své domovy při velkém zemětřesení o magnitudě 8,8 a následném tsunami. V Chiguayante hasiči vyprázdnili tábor, který byl kompletně zaplaven deštěm. Očekává se, že deště vyvolají nachlazení a dýchací potíže u dětí a starších osob. Deště poškodily některé silnice v Pichilemu, hlásil Diego Grez na Wikinews.

Prezident Sebastián Piñera navštívil některá místa zasažená dešti, včetně Chocholgue, San Pedra de La Paz, Constituciónu a Maule. Lidé řekli jemu a ministru vnitra Rodrigu Hinzpeterovi, že mediaguas, neboli malé domy, nemohou zadržet vodu a vlhkost. Jsou tam také lidé, kteří ještě dosud nedostali stany nebo mediaguas. Vláda oznámila, že sanitky budou neustále hlídat města.

Mezitím zemětřesení zasáhlo tuto oblast, s epicentrem v moři u Maule, 65 km severozápadně od Cauquenes, v 11:24 místního času (15:24 UTC), s hloubkou 30,1 km. USGS informoval, že zemětřesení mělo magnitudu 4,9, ačkoli geologický průzkum Chilské university hlásil magnitudu 6.1. Nebylo žádné varování před tsunami.