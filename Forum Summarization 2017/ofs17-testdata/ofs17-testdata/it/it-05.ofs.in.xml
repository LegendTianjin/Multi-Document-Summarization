<?xml version="1.0" encoding="UTF-8"?>
<!DOCTYPE document SYSTEM "ofs.dtd">
<document id="it-5.ofs.in.xml">
<articleText>
<s id="s0">Il sindacato aveva raccolto 3,3 milioni di firme soprattutto per ripristinare le tutele previste dallo Statuto dei lavoratori cancellate con la riforma del Lavoro.</s>
<s id="s1">Consultazioni probabilmente in primavera.</s>
<s id="s2">Camusso: "Ricorso a Corte Ue per licenziamenti".</s>
<s id="s3">Salvini: "Sentenza politica".</s>
<s id="s4">Calderoli: "Decisione condivisibile"</s>
<s id="s5">ROMA - No al referendum sull'articolo 18, sì a quelli sui voucher e sugli appalti.</s>
<s id="s6">È questo il verdetto della Consulta al termine delle due ore di udienza a porte chiuse.</s>
<s id="s7">La Corte Costituzionale era chiamata a decidere se dare o meno il via libera ai tre referendum abrogativi, per i quali la Cgil aveva raccolto 3,3 milioni di firme, in materia di lavoro.</s>
<s id="s8">I tre quesiti riguardavano le modifiche all'articolo 18 sui licenziamenti illegittimi contenute nel Jobs act, le norme sui voucher e il lavoro accessorio e le limitazioni introdotte sulla responsabilità solidale in materia di appalti.</s>
<s id="s9">Consultazioni probabilmente in primavera.</s>
<s id="s10">La consultazione referendaria, secondo quanto prevede la legge, dovrà svolgersi tra il 15 aprile e il 15 giugno prossimi.</s>
<s id="s11">Salvo, però, elezioni anticipate: in questo caso, la legge (articolo 34 della legge 352 del 1970, che regola l'iter referendario) prevede che i referendum abrogativi che hanno avuto il via libera dalla Cassazione e dalla Corte Costituzionale vengano 'congelati' fino all'anno successivo.</s>
<s id="s12">Camusso: "Ricorreremo a Corte Europea per licenziamenti".</s>
<s id="s13">"Abbiamo notato in questi giorni che c'è stato un dibattito intenso sui quesiti referendari, che, a nostra memoria, non ci ricorda precedenti di analoga quotidiana pressione rispetto a come si sarebbe dovuto decidere.</s>
<s id="s14">Abbiamo dato per per scontato l'intervento del Governo con l'Avvocatura dello Stato, ma questo non era dovuto, è stata una scelta politica", ha detto il segretario generale di Cgil, Susanna Camusso in conferenza stampa.</s>
<s id="s15">"La Corte ha deciso di non ammettere uno dei quesiti - ha proseguito, sottolineando però che questo non rappresenta una sconfitta per il sindacato -.</s>
<s id="s16">Noi siamo convinti che la libertà dei lavoiratori passi attraverso la loro sicurezza.</s>
<s id="s17">Valuteremo la possibilità di ricorrere alla Corte Europea in merito ai licenziamenti.</s>
<s id="s18">Non è che il giudizio della Corte di oggi fermi la battaglia sull'insieme della questione dei diritti", ha detto ancora.</s>
<s id="s19">Poi ha aggiunto: "La notizia di oggi è che inizia una campagna elettorale dei due sì ai referendum.</s>
<s id="s20">Chiederemo al governo tutti i giorni di fissare la data in cui si vota".</s>
<s id="s21">In merito ai voucher, Camusso ha sottolineato che "sono aumentati del 27 mila per cento.</s>
<s id="s22">Oggi il presidente dell'Inps ha fornito i dati sull'utilizzo dei voucher nella Cgil: un dato che corrisponde a 3 persone e mezzo l'anno del totale dei lavoratori, tra l'altro pensionati, questa è la dimensione, noi abbiamo chiesto all'Inps quali sono i principali utilizzatori di voucher ma ci ha detto che è impossibile saperlo, noi rinnoviamo questa richiesta - ha proseguito il segretario generale della Cgil -.Uno strumento malato è uno strumento malato, bisogna avere il coraggio di azzerarlo", ha aggiunto.</s>
<s id="s23">L'udienza.</s>
<s id="s24">Durante l'udienza, durata circa un'ora e mezza, i giudici Silvana Sciarra, Giulio Prosperetti e Mario Rosario Morelli hanno svolto le loro relazioni sulle tre richieste di referendum e, successivamente, gli avvocati intervenuti per la Cgil hanno sostenuto la bontà dei quesiti con una discussione approfondita punto su punto.</s>
<s id="s25">L'Avvocatura dello Stato, rappresentata dal vice avvocato generale Vincenzo Nunziata, ha ribadito l'inammissibilità dei referendum, come già rilevato nelle memorie presentate per conto di Palazzo Chigi nei giorni scorsi.</s>
<s id="s26">Nel dispositivo si legge che la Consulta dichiara "ammissibile la richiesta di referendum denominato 'abrogazione disposizioni limitative della responsabilità solidale in materia di appalti'".</s>
<s id="s27">E ancora dichiara "ammissibile la richiesta di referendum denominato 'abrogazione disposizioni sul lavoro accessorio (voucher)'".</s>
<s id="s28">E infine dichiara "inammissibile la richiesta di referendum denominato 'abrogazione delle disposizioni in materia di licenziamenti illegittimi'".</s>
<s id="s29">Inammissibile quesito su Art.18.</s>
<s id="s30">Il quesito sull'articolo 18, che era politicamente il fulcro dell'iniziativa della Cgil, è stato dunque ritenuto inammissibile.</s>
<s id="s31">Il referendum proposto dalla confederazione puntava ad abrogare le modifiche apportate dal Jobs Act allo Statuto dei lavoratori e a reintrodurre dunque i limiti per i licenziamenti senza giusta causa.</s>
<s id="s32">In particolare, la Cgil chiedeva che fosse ripristinata e ampliata la "tutela reintegratoria nel posto di lavoro in caso di licenziamento illegittimo", estendendola a tutte le aziende con oltre cinque dipendenti, contro il tetto dei 15 dipendenti del vecchio articolo 18.</s>
<s id="s33">Il Jobs Act aveva 'superato' l'articolo 18, sostituendo il diritto al reintegro con un indennizzo economico in caso di licenziamento senza giusta causa.</s>
<s id="s34">La riforma si applica ai contratti di lavoro stipulati dopo il 7 marzo 2015 e non riguarda gli statali.</s>
<s id="s35">Le reazioni - "Dalla Consulta una sentenza politica, gradita ai poteri forti e al governo come quando bocciò il referendum sulla legge Fornero - ha commentato il segretario della Lega Nord, Matteo Salvini - .</s>
<s id="s36">Temendo una simile scelta anche sulla legge elettorale il prossimo 24 gennaio, preannunciamo un presidio a oltranza per il voto e la democrazia sotto la sede della Consulta a partire da domenica 22 gennaio".</s>
<s id="s37">Di tutt'altro tenore il parere di Roberto Calderoli, vicepresidente del Senato e responsabile dell'organizzazione della Lega: "Il no della Corte Costituzionale al referendum sull'articolo 18 e il sì a quelli sui voucher e sugli appalti rappresentano una decisione prevedibile e condivisibile sia rispetto alle due ammissibilità sia rispetto alla non ammissibilità al referendum sull'articolo 18.</s>
<s id="s38">La Consulta ha lavorato bene, dimostrando piena autonomia".</s>
<s id="s39">Non entra nel merito della sentenza, ma attacca il vicepresidente M5s della Camera, Luigi Di Maio: "Questa primavera saremo chiamati a votare per il referendum che elimina la schiavitù dei voucher - scrive Di Maio - .</s>
<s id="s40">Sarà la spallata definitiva al Pd, a quel partito che ha massacrato i lavoratori più di qualunque altro e mentre lo faceva osava anche definirsi di sinistra!".</s>
<s id="s41">Di "buona notizia" parla Maurizio Lupi, capogruppo di Area popolare alla Camera: "Sull'articolo 18 non si voterà.</s>
<s id="s42">La Corte costituzionale ha detto no al referendum della Cgil.</s>
<s id="s43">È una buona notizia.</s>
<s id="s44">Così come formulato il quesito avrebbe riportato indietro la legislazione sul lavoro a un sistema rigido e senza flessibilità, con il risultato di ingessare ulteriormente il mercato del lavoro e lo sviluppo soprattutto delle piccole imprese".</s>
<s id="s45">"Dopo la decisione della Consulta sull'inammissibilita del referendum sull'articolo 18 continuiamo a concentrarci su come migliorare ancora il futuro dei lavoratori", ha scritto  Filippo Taddei, responsabile Economia del Partito democratico, su Twitter.</s>
<s id="s46">Una buona e una cattiva notizia quelle scaturite dalla decisione della Consulta di oggi, per la presidente di Fratelli d'Italia, Giorgia Meloni.</s>
<s id="s47">"La buona notizia è che non rischiamo la reintroduzione dell'art.18, che era l'obiettivo principale della Cgil.</s>
<s id="s48">La cattiva notizia è che la sentenza serve soprattutto a impedire che si possa tornare al voto immediatamente.</s>
<s id="s49">È una ragione in più per scendere in piazza il prossimo 28 gennaio a Roma: perché, alla fine, la cosa più inammissibile di tutte è l'aver votato il 4 dicembre contro il Governo Renzi ed essersi ritrovati il governo dei prestanome di Renzi".</s>
<s id="s50">Nessun legame tra la decisione della Consulta e la durata del governo vede la ministra della Salute, Beatrice Lorenzin "Assolutamente no, non ha niente a che vedere con la durata del governo che è impegnato fuori dal Palazzo a far fronte alle priorità del paese e in Parlamento a fare la legge elettorale".</s>
<s id="s51">Maurizio Sacconi, presidente della Commissione lavoro del Senato, così commenta la decisione: "La Consulta ha confermato il suo orientamento giurisprudenziale ostile ai quesiti 'creativi'.</s>
<s id="s52">Prevedibile la decisione quindi e utile ad evitare un conflitto sociale e politico antistorico nel momento in cui la quarta rivoluzione industriale sollecita l'investimento nelle competenze quale fondamentale tutela dei lavoratori.</s>
<s id="s53">Dovremo ora verificare se sarà possibile correggere le disposizioni sugli altri quesiti in termini contemporaneamente utili alla evoluzione del mercato del lavoro e alla possibilità di evitare la contesa referendaria".</s>
<s id="s54">Soddisfatta per la decisione dei giudici la Cgil: "Siamo molto soddisfatti del risultato relativo ai referendum sui voucher e sulla responsabilità appaltante-appaltatore.</s>
<s id="s55">Il primo in particolare è di estrema importanza e riguarda una vasta platea di persone.</s>
<s id="s56">Sull'art.</s>
<s id="s57">18 prendiamo atto e rispettiamo la decisione della Corte Costituzionale, aspettando di conoscere le motivazioni nella sentenza, non appena sarà depositata", ha detto il professor Vittorio Angiolini, legale che ha rappresentato le istanze della Cgil.</s>
<s id="s58">Di grandissimo rispetto per la decisione della Consulta parla l'ex segretario del Pd, Pierluigi Bersani, che però aggiunge: "Umiliando e precarizzando il lavoro, investimenti e consumi non possono ripartire.</s>
<s id="s59">Inutile fare barricate, ci vuole un ragionamento comune.</s>
<s id="s60">Il lavoro è troppo precarizzato e umiliato e l'economia non può ripartire perché i lavoratori sono anche consumatori.</s>
<s id="s61">Mettiamo mano ai voucher e riportiamoli alle logiche originarie, perché ci sono scappati di mano".</s>
</articleText>
<commentaries>
<comment id="c0" bloggerId="spallamo50">
<s id="s62">Nelle ultime settimane avevo ascoltato opinionisti in merito ai quesiti referendari.</s>
<s id="s63">Personalmente, ho concordato con chi diceva che il quesito sull'art.18 aveva alte probabilità di bocciatura, per un evidente errore commesso dai sindacati.</s>
<s id="s64">In Italia i referendum possono essere solo abrogativi, e basta.</s>
<s id="s65">Hanno inserito "cambiamenti"</s>
<s id="s66">, quindi proposte.</s>
<s id="s67">Volevate il referendum propositivo?</s>
<s id="s68">Ok, bastava votare SI' al referendum del 4 dicembre, visto che nella riforma era prevista l'introduzione, appunto, del referendum propositivio.</s>
<s id="s69">Avete voluto la bicicletta?</s>
<s id="s70">Ok, pedalate, colleoni.</s>
<comment id="c1" bloggerId="gab8101">
<s id="s71">E il referendum che estendeva l'articolo 18 a tutti nel 2003?</s>
<s id="s72">Non era uguale a questo?</s>
<comment id="c2" bloggerId="spallamo50">
<s id="s73">Era abrogativo delle norme che stabiliscono esenzioni e limiti numerici.</s>
</comment>
<comment id="c3" bloggerId="scienceandzen">
<s id="s74">evidentemente no. o non vi fidate più dei costituzionalisti?</s>
</comment>
<comment id="c4" bloggerId="gab8101">
<s id="s75">  @scienceandzen Evidentemente non è una risposta.  O si sa in cosa era differente oppure no</s>
</comment>
<comment id="c5" bloggerId="gab8101">
<s id="s76">  @spallamo50 E la differenza rispetto ad oggi sarebbe?</s>
</comment>
<comment id="c6" bloggerId="annalisa2013">
<s id="s77">no, era formulato in modo diverso, così da rispettare le disposizioni di legge</s>
</comment>
<comment id="c7" bloggerId="donbestioli">
<s id="s78">Ahahaaaa carina questa!!!</s>
</comment>
<comment id="c8" bloggerId="sikomoro">
<s id="s79">Questa volta votiamo SI' e asfaltiamo un'altra volta i renzuscones.</s>
</comment>
</comment>
<comment id="c9" bloggerId="Moreno Bottesin">
<s id="s80">Ma la mazzata che avete preso a Dicembre non vi è bastata a consiglio di smetterla di raccontare fandonie?</s>
<comment id="c10" bloggerId="spallamo50">
<s id="s81">Ho ascoltato opinionisti, giuslavoristi e costituzionalisti e mi sono fatto la mia opinione, che ho democraticamente espresso.</s>
<s id="s82">Vuoi abolire anche le opinioni?</s>
<s id="s83">Adesso però mi devi spiegare quali sarebbero le fandonie, ma con parole tue, per favore.</s>
</comment>
<comment id="c11" bloggerId="wop1986">
<s id="s84">La realtà è la realtà a prescindere dai risultati delle votazioni, sarebbe ora che lo capiate e vi assumeste la responsabilità di ciò che votate.</s>
</comment>
<comment id="c12" bloggerId="coffee01">
<s id="s85">E' come dire " in Italia non ha mai fatto così caldo in dicembre "......</s>
</comment>
<comment id="c13" bloggerId="buongoverno02">
<s id="s86">Fai bene a negare la realtà... altrimenti  dovresti convenire che la CGIL è intellettualmente ancora più vecchia dei D'Alema e dei Bersani.</s>
</comment>
<comment id="c14" bloggerId="mgstgt">
<s id="s87">  @spallamo50 : Veramente ti aspetti una risposta circostanziata?</s>
<s id="s88">Qui purtroppo abbondano i commenti     'di pancia' motivati altrettanto 'di pancia'.  Contributi basati su dati di fatto e ragionamenti (come il tuo) sono purtroppo rari e vengono controbattuti a suon di pollici versi o risposte senza fondamento alcuno.</s>
<s id="s89">È ben noto che in rete basta avere un numero sufficiente di 'likes' e si diventa depositari della VERITÀ !</s>
</comment>
<comment id="c15" bloggerId="saurogalli">
<s id="s90">Italiani brava gente, che si tengano i griullini e Sel...</s>
</comment>
<comment id="c16" bloggerId="Attilio Gusmaroli">
<s id="s91">Oltre al pensiero vuoto, quali sono le fandonie?</s>
</comment>
<comment id="c17" bloggerId="fico74">
<s id="s92">spallamo50 hai scritto: "</s>
<s id="s93">Ok, bastava votare SI' al referendum del 4 dicembre, visto che nella riforma era prevista l'introduzione, appunto, del referendum propositivio."</s>
<s id="s94">Hai omesso di specificare, e per questo hai meritato le critiche, che questo non era l'unico contenuto del referendum</s>
</comment>
<comment id="c18" bloggerId="coffee01">
<s id="s95">No ma , l'incredibile e' che questi grullazzi pericolosi e schifosi parlino ancora come se nulla fudesse...altro che la faccia come il ......</s>
</comment>
<comment id="c19" bloggerId="quomodo01">
<s id="s96">mazzata, suvvia, appena 20 milioni di NO.....pinzillacchere......l riforma renzi sfanculata da italia....e che sara' mai orsu'......</s>
</comment>
<comment id="c20" bloggerId="annalisa2013">
<s id="s97">di fandonie da pseudo costituzionalisti che hanno votato senza neppure sapere perchè ne ho sentite tante. il quesito odierno era formulato in modo positivo, e quindi contrario alla legge, il quesito del 2003 era invece formulato in modo da chiedere l'abrogazione della parte dell'art.</s>
<s id="s98">18, L. 300/70, che limitava l'applicazione della cd. tutela reale, vale a dire la tutela reintegratoria. informarsi, e soprattutto informarsi correttamente, sarebbe sempre opportuno</s>
</comment>
<comment id="c21" bloggerId="ruben15">
<s id="s99">Se una persona ha una opinione la esprime , che poi questa opinione non sia maggioranza non vuol mica dire che non si può esprimere ...che concetto ha lei di Democrazia ?</s>
<s id="s100">Poi basta con la storia del referendum di Dicembre , io rimango convinto che si è persa una grande occasione per l'Italia , ma questa è la mia opinione...</s>
</comment>
<comment id="c22" bloggerId="civimar">
<s id="s101">Certo, tu ed il sacro Blog siete i depositari della vera verità.</s>
<s id="s102">Adesso saresti capace di condividerla con noi, poveri ignoranti, senza far uso dei soliti, inutili slogan?</s>
</comment>
<comment id="c23" bloggerId="giov2008">
<s id="s103">Evidentemente no, si vede dai commenti e dai pollici.</s>
</comment>
</comment>
<comment id="c24" bloggerId="steph3088">
<s id="s104">e molte altre oscenità, quindi sta dicendo che dovevamo accettare il letame dei consigli regionali in Senato e altre inc***te varie per ottenere il referendum propositivo? bei compromessi</s>
<comment id="c25" bloggerId="wop1986">
<s id="s105">Oltre al referendum propositivo, avremmo avuto 300 onorevoli in meno da mantenere, la fine delle competenze concorrenti tra Stato e Regioni, meno burocrazia regionale con cui perdere tempo, possibilità di ridurre gli stipendi dei consiglieri regionali e agire contro i fannulloni delle amministrazione regionali senza chiedere prima il permesso alle Regioni....</s>
<s id="s106">Curioso invece che si considerino letamai i consigli regionali ma allo stesso tempo si continui a tollerare che le Regioni abbiano vaste competenze, possano fare ostruzionismo burocratico e si mangino una montagna di soldi insindacabile.</s>
<s id="s107">Vi siete fatti imbrogliare da Grillo, Salvini, Zagrebelski, Rodotà e compagnia bella?</s>
<s id="s108">E mo pedalate e zitti!</s>
</comment>
<comment id="c26" bloggerId="saurogalli">
<s id="s109">MEGLIO IL NIENTE, vero?</s>
<s id="s110">  :-)</s>
</comment>
<comment id="c27" bloggerId="Attilio Gusmaroli">
<s id="s111">Ma il referendum propositivo lo avete bocciato a dicembre, o forse nemmeno avete capito che cosa avete votato?</s>
</comment>
<comment id="c28" bloggerId="Mario Santoro">
<s id="s112">Il letame abbonda in molti crani, sicuramente!</s>
</comment>
<comment id="c29" bloggerId="Franco Monti">
<s id="s113">Lo so avete votato NO per "benaltre ragioni".</s>
<s id="s114"> Come sempre.</s>
</comment>
<comment id="c30" bloggerId="as47">
<s id="s115">iL REFERENDUM PROPOSITIVO C'ERA NELLA COSTITUZIONE E C'è RIMASTO.LA RIFORMA PORTAVA LE FIRMA DE 50.000 A 150.000 ...wop1968, Gusmaroli, spallamo 50 ect leggete la Costituzione .</s>
<s id="s116">Noi pedaliamo ma voi bevete tutto...</s>
</comment>
<comment id="c31" bloggerId="Alessandro Spada">
<s id="s117">as47 mi dice cortesemente dove nella costituzione italiana si parla di referendum propositivo?</s>
</comment>
</comment>
<comment id="c32" bloggerId="coulthard">
<s id="s118">Le testine senza testa abbondano in Italia...</s>
<s id="s119">Hanno votato No mantenendo inalterato lo ''statu quo'' di caste privilegiate  ed intoccabili in cui rientrano a pieno diritto tra le altre anche Consulta e sindacati...</s>
<s id="s120">I dipendenti pubblici hanno invece giovato della precedente sentenza ( sempre della consulta) annulla Madia , continuando a godere, per privilegio divino, del dono della illicenziabilità, come invece giustamente proposto per dirigenti incapaci e dipendenti fannulloni... beccati reiteratamente con il sorcio in bocca...</s>
<comment id="c33" bloggerId="gino67">
<s id="s121">io la casta dei privilegiati la vedo specialmente nel pd.</s>
<s id="s122">E se un esterno entrasse ora in italia e vedesse cosa sta facendo il pd ppotrebbe credere che sia il nuovo partito si berlusconi.</s>
</comment>
<comment id="c34" bloggerId="saurogalli">
<s id="s123">x gino67 Io la vedo specialmente in grillini, SI e salviniani....</s>
</comment>
<comment id="c35" bloggerId="apollodoro">
<s id="s124">siete monotoni e noiosi, e ripetete le stesse frasi qualunquiste che vanno molto di moda in questo mondo che va a rotoli!</s>
<s id="s125">La casta, quella nuova era quella di Renzi, che voleva rottamare quella vecchia, per prenderne il posto! potrei risponderti che ho votato per difendere la casta vecchia, meno schifosa della prima, per farti contento! ma permetti una domanda? se volevate fare una riforma che tagliava il ceto politico per risparmiare, bastava ,risparmiando tempo, soldi, e costoso referendum, tagliare posti di sottogoverno, consiglieri comunali, regionali, senatori, deputati, a botta di decreti e leggi ordinarie,cosi' come i tuoi amici sono soliti fare iper tante materie, e per i fattacci loro piu' urgenti.</s>
<s id="s126">Si sarebbero risparmiati anche i soldi del referendum senza spaccare il paese! quanto ai sorci in bocca, si cominci a licenziare i filibustieri politici e non da 20000 euro al mese! </s>
</comment>
</comment>
<comment id="c36" bloggerId="unlettorecomune">
<s id="s127">La gratuita offesa finale, poteva sicuramente risparmiarsela...</s>
<s id="s128">E nulla è ancora detto della sua errata lettura del voto referendario.</s>
<comment id="c37" bloggerId="saurogalli">
<s id="s129">Ma ha ragione  spallamo50 , bicicletta, pedalare...</s>
</comment>
</comment>
<comment id="c38" bloggerId="w184">
<s id="s130">ma votando NO facciamo cadere la CGIL?</s>
<comment id="c39" bloggerId="gino67">
<s id="s131">se cade la cgil poi vediamo dove andrà a piangere quando lei o qualche suo famigliare perderà il lavoro.</s>
</comment>
<comment id="c40" bloggerId="ceronte">
<s id="s132">No, affatto,anzi per fortuna la rafforza....</s>
</comment>
<comment id="c41" bloggerId="machno">
<s id="s133">La Cgil si trova nelle condizioni di difficolta di tutti i sindacati del mondo intero,ma il sindacato,anche scassato,resta una necessita.Questa dei referendum e' una povera iniziativa pubblicitaria che aveva come scopo quello di mandare in giro il logo.Intanto la permanenza di tre sindacati che fanno riferimento a ideologie e appartenenze che non esistono piu e' una cosa da superare.Poi si dovrebbe prendere atto che oggi,non nel 1970,scopo primario del sindacato sarebbe quello di spingere le imprese italiane,che hanno colpe rilevanti,a investire nella produttivita e nell'innovazione.Quindi crescita del capitale tecnologico e di quello umano tramite un miglioramento della scuola e della formazione professionale.Poi incontro attraverso un collocamento efficiente.Per questo non sono affatto da escludere le gloriose "lotte"</s>
</comment>
<comment id="c42" bloggerId="largheintese">
<s id="s134">Il potere di veto che la CGIL ha preteso di detenere e, dall'altra parte una eccessiva disinvoltura del governo nell'affrontare temi bisognosi di interventi più meditati e mediati, ha reso la legislazione a rischio bocciatura.</s>
<s id="s135">Oggi la CGIL dovrebbe riconoscere che il Paese necessita di disponibilità all'ascolto e al confronto e non di contrapposizioni e muri.</s>
<s id="s136">Se si procede con la difesa dei puri interessi di parte faremo solo grandi passi indietro.</s>
</comment>
<comment id="c43" bloggerId="donbestioli">
<s id="s137">Ma vi piacerebbe proprio tornare ai tempi in cui i diritti dei lavoratori erano zero, quando non c erano orari di lavoro e ti cacciavano se stavi male...WOW </s>
</comment>
</comment>
<comment id="c44" bloggerId="cisiamoquasi">
<s id="s138">...sintesi perfetta, meglio del redattore...ma c'e' da chiedersi perche' la cgl abbia voluto proporre una modifica estensiva del vecchio 18 , sapendo che poteva essere bocciata? sono in malafede ?...credo di si'...quanto all'osservazione sul SI che introduceva il referendum propositivo, plaudo...</s>
<comment id="c45" bloggerId="donbestioli">
<s id="s139">Allora proponiamo l azzeramento dei diritti del lavoratore, così siamo sicuri che lo passano e che vengono a produrre qui le aziende estere e che finalmente facciamo un bel passo verso il burundi</s>
</comment>
</comment>
<comment id="c46" bloggerId="robertobonetti">
<s id="s140">C'è sempre un margine discrezionale interpretativo.</s>
<s id="s141">Poi quello che conta è la volontà politica di interpretarlo in una maniera piuttosto che l'altra.</s>
<comment id="c47" bloggerId="mgstgt">
<s id="s142">Mi spiace, ma i fatti sono fatti: la riforma bocciata nel referendum prevedeva tra le altre cose anche il referendum propositivo.</s>
<s id="s143">Nessuna interpretazione su questo!</s>
</comment>
</comment>
<comment id="c48" bloggerId="fiorevalter">
<s id="s144">...e no, votare si al referendum significava dar ragione all'odiato Renzi ...giammai! ...d'altra parte anche il referendim sull'art 18 aveva lo stesso obiettivo... </s>
<comment id="c49" bloggerId="ludvig">
<s id="s145">la parola "odiato" chiarisce bene come intendono gli italiani la politica e come intendono fare opposizione. allora anche noi vediamo la destra come una massa di fascisti ancora con il culo che brucia per tutte le sconfitte belliche e politiche </s>
</comment>
</comment>
<comment id="c50" bloggerId="Marco Boschetto">
<s id="s146">ma di cosa stà parlando ? è stato proprio renzi ad abolire l'art.18 il NO al referendum se lo è cercato lui con i suoi modi di fare da cabarettista.</s>
<comment id="c51" bloggerId="Mario Santoro">
<s id="s147">Di comico panzone pregiudicato e cabarettista c'è solo il grullone, padrone, forse del suo carrozzone.</s>
<s id="s148">In questi giorni avete gstto ridere tutta l'Europa!</s>
</comment>
<comment id="c52" bloggerId="donbestioli">
<s id="s149">Vero, e' riuscito a fare quello che il berlusca non ha tentato per anni, ridurre i lavoratori ad una massa di schiavi...bella sinistra!!!</s>
<s id="s150">100000 volte Bersani allora!</s>
</comment>
<comment id="c53" bloggerId="ruben15">
<s id="s151">L'art:18 , cè ancora , solo per pochi motivi ma cè , la mazzata all'art.18 l'ha data il Governo Monti con la Fornero  , ed anche i voucher la liberalizzazione è avvenuta con il Goverrno Monti , quello con Bersani segretario Pd e Fassina responsabile Economico del PD ....ma la CGIL  non disse niente , neanche 1 minuto di sciopero.....adesso invece fanno i difensori dei lavoratori , a giorni alterni però...</s>
</comment>
</comment>
<comment id="c54" bloggerId="ninolombard">
<s id="s152">Giusto,ora rimarremo genericamente impantanati per chissà quanto tempo.Continueremo a tenerci,tra l'altro, la passata riforma del titolo 5°,vero stravolgimento costituzionale.Ma la colpa della bocciatura referendaria è al 99% del "piccolo" statista Renzi,conveniamone.Un saluto. </s>
</comment>
<comment id="c55" bloggerId="as47">
<s id="s153">Guarda che il referendum propositivo è già previsto nella Costituzione attuale.</s>
<s id="s154">La riforma portava da 50.000 a 150.000 le firme ...</s>
<comment id="c56" bloggerId="mgstgt">
<s id="s155">Leggere prima di scrivere.  E cercare di comprendere.  La costituzione attuale prevede solo referendum abrogativi di leggi o parti di leggi, oppure il referendum confermativo per una riforma costituzionale, come quello del 4 dicembre.</s>
<s id="s156">Questo è un fatto e non un'opinione.  Verificare prima di controbattere 'di pancia' .</s>
<s id="s157">Grazie.</s>
</comment>
<comment id="c57" bloggerId="ruben15">
<s id="s158">ma da dove viene lei ?</s>
</comment>
</comment>
<comment id="c58" bloggerId="aquilaofthenight">
<s id="s159">La CGIL con Camusso in testa si è schierata per il NO, va bene, son fatti suoi.</s>
<s id="s160">La motivazione era che si doveva difendere la Costituzione, e va bene pure questo, son fatti suoi.</s>
<s id="s161">Ma non riconoscere la sentenza della Corte Costituzionale sul'art.18,  dire che ha ceduto alle pressioni politiche esterne, minacciando addirittura di ricorrere alla Corte Europea, non è offendere la Costituzione?!</s>
<s id="s162"> E se fosse il governo a voler ricorrere contro gli altri due referendum ammessi, Camusso e la CGIL e i bersaniani cosa direbbero?</s>
</comment>
<comment id="c59" bloggerId="as47">
<s id="s163">il referendum propositivo era già nella Costituzione e c'è rimasto.</s>
<s id="s164">La riforma portava da 50.000 a 150.000 le firme ...</s>
<comment id="c60" bloggerId="mgstgt">
<s id="s165">FALSO !  E ripeterlo non lo fa diventare vero.  Neppure in Internet!</s>
</comment>
<comment id="c61" bloggerId="saxcoltrane">
<s id="s166">Basta leggere art.75  parte II titolo I sezione II E` indetto referendum popolare [cfr. art. 87 c.</s>
<s id="s167">6] per deliberare l'ABROGAZIONE, totale o parziale, di una legge o di un atto avente valore di legge [cfr. artt. 76, 77], quando lo richiedono cinquecentomila elettori o cinque Consigli regionali. (NO referendum propositivo) Non è ammesso il referendum per le leggi tributarie e di bilancio [cfr. art. 81], di amnistia e di indulto [cfr. art. 79], di autorizzazione a ratificare trattati internazionali [cfr. art. 80]. (NO referendum per uscire dall'euro/Europa) Hanno diritto di partecipare al referendum tutti i cittadini chiamati ad eleggere la Camera dei deputati.</s>
<s id="s168">La proposta soggetta a referendum è approvata se ha partecipato alla votazione la maggioranza degli aventi diritto, e se è raggiunta la maggioranza dei voti validamente espressi.</s>
<s id="s169">La legge determina le modalità di attuazione del referendum.</s>
</comment>
<comment id="c62" bloggerId="mgstgt">
<s id="s170">  @saxcoltrane Grazie per aver riportato il testo.</s>
<s id="s171">Purtroppo temo che non basti per convincere chi ragiona solo 'di pancia'.</s>
<s id="s172">Inoltre la possibilità che non venga capito e creduto, se pure letto, esiste ed è tutt'altro che trascurabile.  Forse se raggiungi quota 50 likes hai la possibilità di essere creduto.</s>
<s id="s173">Ma potrebbero anche argomentare che hai raccolto solo l'approvazione dei 'renziani' e questo renderebbe la tua citazione falsa per principio ...</s>
</comment>
<comment id="c63" bloggerId="frediana">
<s id="s174">Per onore di verità: Nella riforma Costituzionale Renzi-Boschi per il referendum abrogativo restavano le regole attuali con 500mila firme per rendere valida la consultazione servivano (come ora, infatti nulla è,e sarebbe cambiato) la partecipazione alle urne del 50%+ 1 degli aventi diritto, MA, la medesima riforma introduceva una possibilità in più, con la raccolta di oltre 800 mila firme il quorum si sarebbe abbassato e sarebbe stato sufficiente per renderlo valido che l'affluenza alle votazioni fosse pari o superiore al 50%+1 !</s>
<s id="s175">Un ottima occasione persa!</s>
<s id="s176">L'occasione di far "passare" referendum senza la tegola del quorum....ma tant'è la bicicletta non l'avete voluta e ora...andate a piedi!</s>
</comment>
<comment id="c64" bloggerId="aquilaofthenight">
<s id="s177">La perdono, "sento" che lei ha 12 anni!</s>
</comment>
</comment>
<comment id="c65" bloggerId="ludvig">
<s id="s178">repetita juvant?</s>
</comment>
<comment id="c66" bloggerId="apollodoro">
<s id="s179">ancora con il referendum del 4-12.! siete noiosi, se potessi voterei altre 500000 volte no al referendum e 10000000 si all'abrogazione di giobatta!</s>
<s id="s180"> la cosa preoccupante e' che siete ancora convinti che quell'aborto di riforma era la soluzione di tutti i mali! povera Italia! </s>
<comment id="c67" bloggerId="frediana">
<s id="s181">E lei con tutto il rispetto per il contrario!</s>
<s id="s182">Io rispetto lei sulle sue idee che chiaramente non sono le mie, lei rispetti me!</s>
<s id="s183">Certo che se vengono dette falsità mi corre l' obbligo con argomenti inconfutabili dimostrare la verità.</s>
<s id="s184">Serenità a lei!</s>
</comment>
</comment>
<comment id="c68" bloggerId="tommy59">
<s id="s185">Non ci sono problemi !</s>
<s id="s186">Violare clamorosamente un diritto di civiltà ( non essere licenziato se hai ragione) non si potrà difendere a lungo.</s>
</comment>
<comment id="c69" bloggerId="rama02">
<s id="s187">Il referendum su articolo 18 è stato bocciato perché sui governi e le istituzioni soffia forte il vento del neoliberismo che vuole penalizzare i lavoratori a tutto vantaggio degli imprenditori, il ricorso alla Corte europea non ha molte speranze di successo poiché anche essa fa parte di quelle istituzioni: ci vorranno altre menti e molto lavoro politico per invertire questa tendenza,  e a tutt'oggi non esiste né l'uno né l'altro</s>
</comment>
<comment id="c70" bloggerId="ps67">
<s id="s188">Io non credo che con la vittoria del SI questo referendum avrebbe potuto essere giudicato valido dalla corte costituzionale, ritengo che sarebbe stato comunque considerato sotto le regole in vigore al momento della raccolta delle firme.</s>
<s id="s189">Le modalità dei 2 tipi di referendum sarebbero state diverse, è un'opinione sia chiaro, ma la ritengo ben fondata perché per dare piena attuazione al referendum propositivo sarebbe stata necessaria una legge attuativa approvata da entrambe le camere, come stabilito dall'art 11 della legge costituzionale bocciata dagli elettori che modificava l'art 71 della costituzione.</s>
<s id="s190">Se poi parli in generale e non di questo specifico referendum allora per modificare la legge sarebbe stato necessario aspettare la legge attuativa, raccogliere nuove firme (presumibilmente moltissime ma non lo sapremo mai) e così via.</s>
</comment>
<comment id="c71" bloggerId="aquilaofthenight">
<s id="s191">Di Maio voleva votare subito, massimo ad aprile: il 24 gennaio si pronuncerà la Consulta, estendiamo l'Italicum così modificato per il Senato, ci vuole massimo una settimana, e andiamo a votare.</s>
<s id="s192">Oggi dice che in primavera andremo a votare i referendum, qualcuno gli spieghi che non si può votare per entrambe le volte in primavera, non ci sono i tempi...</s>
</comment>
<comment id="c72" bloggerId="rossonero0602">
<s id="s193">Caro Lei, è la Consulta che ha dato la bicicletta agli industriali, ovvero ha confermato l'arroganza e la prepotenza di una imprenditoria che è diventata ormai come i "padroni del vapore" di inizio secolo.</s>
<s id="s194">L'art.</s>
<s id="s195">18 faceva muro contro quelle prepotenze, quelle arroganze, e lo vediamo oggi con i nostri giovani che "viaggiano" con i voucher, che sono veri e propri pagamenti in nero.</s>
<s id="s196">Dove sono quelle garanzie riferite ai versamenti contributivi, alle tutele in caso di malattia, di infortunio?</s>
<s id="s197">Spazzato via con la penna di un giudice, che non sa nemmeno cosa voglia dire lavorare per un padrone.</s>
<s id="s198">Mi chiedo, come faranno quei giovani a farsi una pensione?</s>
<s id="s199">Non è affare di quel  giudice, visto che quel giudice è ben tutelato e ben retribuito, non certamente con i voucher.</s>
</comment>
<comment id="c73" bloggerId="alfiobizzi">
<s id="s200">D'accordo con te, ora tutti a leccarsi le ferite.</s>
<s id="s201">Di Maio ultimamente ha detto "avevano detto che avrebbero abolito le province....", Anche l'abolizione delle province era nel referendum del 4 dicembre scorso.</s>
<s id="s202">Contento di far parte del 40% :-)))) </s>
</comment>
<comment id="c74" bloggerId="niki1958">
<s id="s203">Ahh che peccato aver bocciato lo schifo di riforma di quello schifo di governo.</s>
</comment>
</comment>
<comment id="c75" bloggerId="Paolo Rossi">
<s id="s204">E' evidente che la CGIL sul art 18 ha fatto ad arte una proposta inammissibile per un referendum abrogativo.</s>
<s id="s205">Cosi' risulta che abbiano fatto qualcosa, ma senza rischiare il voto  ... ..  Il massimo della politica politicante...</s>
<s id="s206">Forse cambiera' qualcosa quando si accorgeranno che siamo nel 2017 e non nel 1917... e che, insieme agli altri sindacati, hanno distrutto il ruolo e l'immagine del sindacalismo</s>
<comment id="c76" bloggerId="Massimo Oriani">
<s id="s207">dopo tutto sono stati in silenzio quando è stato cancellato l'art.18..</s>
<comment id="c77" bloggerId="ceronte">
<s id="s208">Guardi che i sindacati hanno fatto scioperi e manifestazioni e il sig.renzi li attacco in TV,ricorda il " ce ne faremo una ragione?</s>
<s id="s209">Prima di scrivere pero' connettere le meningi eh?</s>
</comment>
<comment id="c78" bloggerId="saurogalli">
<s id="s210">E meno male.</s>
</comment>
<comment id="c79" bloggerId="machno">
<s id="s211">x ceronte.Lei confonde l'Italia con la Francia.Ricordo uno sciopero alla fine del 2014 con esito discreto e poi...Sciopero al quale,se ricordo,non partecipo la Cisl.Anche per la scuola,uno sciopero con buon risultato,gli altri partecipazione scarsa.Oggi non si puo fare attivita sindacale (e politica) in un solo paese.Si parla ogni minuto di globalizzazione,ma a livello sindacale si e' rimasti chiusi nei confini nazionali.Perche' non si e' preso spunto dalle lotte in Francia,l'unico paese nel quale abbiano avuto continuita',per unirsi e cercare di dare origine finalmente a un sindacato europeo,qualcosa di piu della burocratica e inutile Ces?Non e' facile,perche i sindacati e la sinistra,hanno vissuto,a parte le ciance,solo a livello nazionale.Gli altri,vedi finanza,imprese,ma anche scienze ecc.sono un po' piu avanti</s>
</comment>
<comment id="c80" bloggerId="donbestioli">
<s id="s212">È' vero, liscio come una lama calda nel burro!!!</s>
</comment>
</comment>
<comment id="c81" bloggerId="vecchioblister">
<s id="s213">Quello che è evidente, invece, è che la Corte dovrà spiegare perché oggi ha detto no e nel 2003 sì a un referendum ancor più incisivo e "innovativo" (per chi non ne riconosce il valore puramente abrogativo) di questo.</s>
<s id="s214">Da chi poi sputa ogni giorno fuoco e sentenze sui sindacati, sarebbe il caso che arrivassero proposte su come lo vorrebbero: più combattivo?</s>
<s id="s215">Di classe?</s>
<s id="s216">Tappetino degli imprenditori?</s>
<s id="s217">Con quote azionarie delle aziende stesse?</s>
<s id="s218">O magari non lo volete proprio, il sindacato?</s>
<s id="s219">E su, coraggio....ditelo!</s>
<comment id="c82" bloggerId="saurogalli">
<s id="s220">Non un sindacato che difende i privilegiati e basta.</s>
</comment>
<comment id="c83" bloggerId="Zanna Ghiacci">
<s id="s221">Te lo spiego.</s>
<s id="s222">Nel 2003 si abrogava alcune parti della legge che poneva limiti.</s>
<s id="s223">Eliminando frasi tipo "si applica alle aziende con oltre 15 dipendenti" automaticamente si estendeva la legge.</s>
<s id="s224">Oggi è stato bocciato perché non solo abrogava ma in pratica rifaceva la legge, quindi incostituzionale.</s>
<s id="s225">Insomma, la CGIL ha fatto un pasticcio.</s>
</comment>
</comment>
<comment id="c84" bloggerId="spallamo50">
<s id="s226">Vero, ma per tanti altri motivi, per primo metto la negazione della meritocrazia, e la difesa di dipendenti, statali e non, che avevano approfittato di diritti che non spettavano loro.</s>
<s id="s227">Ma l'elenco sarebbe lungo.</s>
<s id="s228">Basta vedere come si muovono i sindacati nell'Atac di Roma.......</s>
<s id="s229">Vedere: http://www.iltempo.it/roma-capitale/2016/06/13/news/ecco-quanto-ci-costano-i-sindacalisti-romani-1012659/ http://www.ilfattoquotidiano.it/2016/07/21/atac-roma-perquisito-il-dopolavoro-indagine-su-mense-e-permessi-sindacali/2922945/</s>
</comment>
<comment id="c85" bloggerId="robertobonetti">
<s id="s230">pensassero di essere nel 1917, non avrebbero fatto la furbata di cui li accusi, ma serebbero nelle piazze a preparare le barricate</s>
</comment>
<comment id="c86" bloggerId="tivuldo">
<s id="s231">a dir la verità dato il continuo arretrare delle condizioni dei lavoratori, che stanno perdendo scientificamente una  a una tutte le conquiste ottenute con lotte  e sangue (si sangue e pure morti, non like sul sito de repubblica), direi che si siamo proprio nel 1917 come degrado delle condizioni del lavoro e perdita di diritti..un 1917 pre rivoluzione ovvio..bello però il solito richiamino vago alla modernità vista come libertà totale dei padroni di licenziare e imporre flessibilità lavorativa che va contro ogni idea di vita umana (a meno che lei non goda l imprevedibilità a vita)..vedo  quindi che 20 anni di lavaggio del cervello mediatico (es.</s>
<s id="s232">"sindacati sono vecchi e difendono i fannuloni!" etc...) hanno fatto il loro sporco lavoro</s>
<comment id="c87" bloggerId="saurogalli">
<s id="s233">Ma dove vivi?</s>
<s id="s234">Nel 1917, appunto....</s>
</comment>
<comment id="c88" bloggerId="tivuldo">
<s id="s235">bravo sauro vedo che l'argomentazione e la risposta sul punto è il tuo forte..occhio però a non pensare troppo che ti esce il sangue dal naso..a piccoli passi sauro, a piccoli passi, non c'è fretta</s>
</comment>
<comment id="c89" bloggerId="Paolo Rossi">
<s id="s236">Il sindacato dovrebbe difendere il lavoro, cosa ben diversa dalla difesa del lavoratore.  Difendendo solo il lavoratore e a spese dello stato, alla lunga il giocattolo si rompe.</s>
<s id="s237">E' quello che hanno fatto: fabbrica in crisi ? una riga di cassa integrazione e poi prepensionamento... e via..  e chi le paga le pensioni ?  Il sindacato dovrebbe osteggiare i prepensionamenti, non chiederli a gran voce... fregando cosi' le giovani generazioni che non sono rappresentate da nessun sindacato...</s>
<s id="s238">Si devono diversificare le attivita' produttive e fare lavorare tutti... e non mantenere a sbafo chi ha problemi di mancanza d lavoro.</s>
<s id="s239">Certo, ci vorrebbe del coraggio per chiedere alla gente un cambiamento di prospettiva e la rinuncia agli ingiusti privilegi acquisiti...  coraggio che Camusso e Landini non hanno... perche' criticare e basta e' sempre piu' facile e redditizio per le proprie poltrone..</s>
</comment>
<comment id="c90" bloggerId="luca1944">
<s id="s240">Può anche darsi che in alcune occasioni i sindacati abbiano difeso cose indifendibili.</s>
<s id="s241">Certo è che il sindacato in toto ha contribuito a  far conquistare ai lavoratori, in genere, diritti sacrosanti.  Essere oggi nel 2017 non significa che il lavoro e chi lavora non debba essere tutelato.</s>
<s id="s242">La flessibilità così come la mobilità possono funzionare dove chi perde temporaneamente il lavoro viene tutelato.</s>
<s id="s243">Tutto il resto sono "chiacchere" .</s>
</comment>
</comment>
<comment id="c91" bloggerId="saurogalli">
<s id="s244">Ma per favore.....</s>
<s id="s245">Anche Carletto Marx vi disapproverebbe.</s>
<comment id="c92" bloggerId="quomodo01">
<s id="s246">lei ogni tanto appare....poi scompare; ...a proposito, al referednum stavolta si vota SI ! non lo dimentiche eh?....</s>
</comment>
<comment id="c93" bloggerId="donbestioli">
<s id="s247">Che sei un poverello con la sua misera aziendina da 2 dipendenti che si sente il grande imprenditore?</s>
<s id="s248">Meno diritti più ore di lavoro</s>
</comment>
</comment>
<comment id="c94" bloggerId="quomodo01">
<s id="s249">vedo invece che lei tiene alti i valori e i profitti degli industriali, complimenti....</s>
</comment>
</comment>
<comment id="c95" bloggerId="admiralbenbow">
<s id="s250">La CGIL ha raccolto oltre 3 milioni di firme per farsi approvare un paio di rererendum abrogativi che quasi sicuramente non raggiungeranno il quorum (50%).</s>
<s id="s251">Quella stessa CGIL che ha fatto campagna per il NO contro la riforma costituzionale che avrebbe consentito di portare il quorum abrogativo al 38% Riforma che avrebbe introdotto anche i referendum propositivi, quindi senza quorum.</s>
<s id="s252">Gran bel lavoro CGIL.</s>
<comment id="c96" bloggerId="rippo">
<s id="s253">Chiunque parli senza conoscere l'argomento di cui si occupa direbbe le stesse cose.</s>
<comment id="c97" bloggerId="saurogalli">
<s id="s254">Disse il costituzionalista di turno...</s>
</comment>
</comment>
</comment>
<comment id="c98" bloggerId="neptune01">
<s id="s255">Il mondo va avanti e l'Italia paese con gli stipendi piu bassi d'Europa e la piu alta disoccupazione continua a parlare di stupidaggini del 1950 ...</s>
<s id="s256">Visto dalla Svizzera il paese Italia fa proprio ridere qui non c'e' alcun art 18 ma in compenso arrivano molti Italiani a lavorare</s>
<comment id="c99" bloggerId="Antonio Ferri">
<s id="s257">In Svizzera arrivano anche molte altre cose che consentono agli svizzeri  benessere ed poter fare a meno dell'articolo 18</s>
</comment>
</comment>
</commentaries>
<links>
</links>
</document>
