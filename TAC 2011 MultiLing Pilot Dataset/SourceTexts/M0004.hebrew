תושבי רומניה גייסו 395,000 יורו למען קורבנות הצונאמי
מדינות שהושפעו מהצונאמי באוקיאנוס ההודי ב- 2004 
יום שלישי, ה- 18 בינואר, 2005
באמצעות משדר טלוויזיוני בו התבצעה התרמה, הרומנים הצליחו לגייס 15 ביליון ליי השווים 395,000 יורו למען קורבנות הצונאמי המזעזע שהיה באוקיאנוס ההודי ביום שלאחר חג המולד, ובו היו 175,000 קורבנות.
המשדר שארך 10 שעות אורגן ביום שבת, ה- 16 בינואר, ע"י תחנת הטלוויזיה "ריליטאטי", וזו הייתה הפעם הראשונה שאירוע מסוג זה מתרחש במדינה. ניקולטה דרופגואין, הדובר של הרשת, טען כי "זו הייתה ההצלחה גדולה ..(15 ביליון ליי) זה הרבה כסף לגייס עבור תחנת טלוויזיה פרטית."
הרבה מפורסמים רומנים לקחו חלק במשדר, כולל השוער בוגדן סטלי, מעצבי אופנה קטינקה רומן ומיהי אלבו, שר החוץ הקודם מירסה ג'און והמוזיקאי מריאנה ניקולסקו. בנוסף לקחו חלק, הנשיא הנבחר החדש טריאן בופססקו וראש הממשלה קופלין פופבקאו טופריסקנו . בין ההופעה החיה בה מפורסמים עונים לאזרחים רומנים שחייגו כדי לתרום, הציגו תמונות וקטעי סרטים של הקטסטרופה הגלובלית והתוצאות שלה.
שני תיירים רומנים הוכרזו כנעדרים בצונאמי. 395,000 יורו שהותרמו ע"י המשדר היו בנוסף לעזרה שניתנה ע"י ממשלת רומניה באמצעות אוהלים, מים ותרופות לאזורים שנפגעו מהצונאמי בדרום אסיה בשווי 150,000 יורו .
