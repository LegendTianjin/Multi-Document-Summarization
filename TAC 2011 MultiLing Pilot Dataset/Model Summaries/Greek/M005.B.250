Σεισμός μεγέθους 8.8 ρίχτερ χτύπησε τη Χιλή στις 27/2/2010, προκαλώντας 214 θανάτους και σημαντικές υλικές ζημιές. Ισχυρό τσουνάμι προκλήθηκε στις ακτές της Χιλής. Τα κύματα έφθασαν μέχρι τη γαλλική Πολυνησία, την Χαβάη και τη Ν. Ζηλανδία. Τον Μάρτιο προκλήθηκε και νέος σεισμός στην ίδια περιοχή λίγη ώρα πριν ορκιστεί ο νέος Πρόεδρος της χώρας, Sebastian Pinera. Τον Μάιο διεξήχθη στο Pichilemu το έκτο συνέδριο των Δημάρχων και των Συμβούλων της περιοχής O'Higgins με κύριο θέμα την αναδόμηση της περιοχής που υπέστη τις καταστροφές. Την ίδια περίοδο στην εν λόγω περιοχή εκδηλωθήκαν έντονες βροχοπτώσεις που έκαναν την διαβίωση των πληγέντων πιο δύσκολη, καταστρέφοντας τα προσωρινά τους καταλύματα και δημιουργώντας προβλήματα υγείας στις ευπαθείς ομάδες. Αυτήν την δύσκολη κατάσταση ήρθε να συμπληρώσει ακόμα ένας μετασεισμός 5.5 ρίχτερ. Την ημέρα εορτασμού των Εθνικών Μνημείων της Χιλής τον Μάιο, εθελοντές ξεκίνησαν να εργάζονται για την αποκατάσταση των ζημιών στην πόλη Lolol. Δύο «καθυστερημένοι» μετασεισμοί 5.1 και 5.8 ρίχτερ προκλήθηκαν στην κεντρική Χιλή τον Ιούλιο και τον Οκτώβριο αντίστοιχα, προκαλώντας στον πληθυσμό πανικό για νέο τσουνάμι που τελικά δεν εκδηλώθηκε. Οι καταστροφές στην περιοχή σύμφωνα με μαρτυρίες των κατοίκων ήταν τεράστιες. Σημαντικά μνημεία του Pichilemu, όπως  το ταχυδρομείο, το Μπαλκόνι του Ross Agustin καταστραφήκαν, ενώ άλλα υπέστησαν σοβαρές ζημιές. Η ανοικοδόμηση της περιοχής έθεσε ως στόχο την ανοικοδόμηση της Αγοράς των Ψαράδων με σκοπό την τόνωση της οικονομίας. Στις 4 Απριλίου ανεγέρθη το πρώτο μνημείο στη μνήμη των θυμάτων του σεισμού. Τέλος, τον Νοέμβρη 4 μετασεισμοί χτύπησαν ξανά χωρίς να υπάρξουν αναφορές για ζημιές.