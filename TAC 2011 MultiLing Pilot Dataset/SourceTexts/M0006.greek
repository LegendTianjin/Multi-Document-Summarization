Ο φόρος αίματος από το τσουνάμι ξεπερνά τους 80.000 ανθρώπους καθώς συνεχίζεται η προσπάθεια ανακούφισης 

29 Δεκεμβρίου 2004

Ο φόρος αίματος από το σεισμό και τα τσουνάμι που έπληξαν χώρες στην Ασία και την ανατολική Αφρική συνεχίζει να αυξάνεται, ξεπερνώντας τους 80.000 ανθρώπους σύμφωνα με αναφορές από διάφορα ειδησεογραφικά πρακτορεία. Ένας εκπρόσωπος του Ερυθρού Σταυρού θεωρεί ότι ο αριθμός των νεκρών θα μπορούσε να αυξηθεί σε πάνω από 100.000 όσο ελέγχονται μερικά από τα μικρότερα νησιά στον Ινδικό Ωκεανό, και ένας αξιωματούχος των Ηνωμένων Εθνών είπε ότι ο αριθμός των νεκρών μπορεί τελικά να φτάσει τους 80.000 μόνο στην Ινδονησία.

Οι άμεσοι θάνατοι από το σεισμό και τα τσουνάμι που τον ακολούθησαν είναι μόνο ένα μέρος των συνολικών συνεπειών από την καταστροφή. Ο Παγκόσμιος Οργανισμός Υγείας (WHO) υπολογίζει ότι 5 εκατομμύρια άνθρωποι στερούνται τρόφιμα, νερό ή τη βασική υγιεινή που είναι απαραίτητη για να επιβιώσουν. Οι αρμόδιοι φορείς συνεχίζουν να αγωνίζονται για το θάψιμο των νεκρών και την παράδοση των βασικών για την επιβίωση εφοδίων στον πληθυσμό στις παράκτιες και νησιωτικές περιοχές που επλήγησαν περισσότερο από την καταστροφή.

