Η αμερικανική κυβέρνηση καλείται να δώσει στη δημοσιότητα περισσότερες εικόνες σχετικά με την υπόθεση του Αμπού Γκράιμπ 
  
Τετάρτη 5 Οκτωβρίου 2005
  
Ένας Αμερικανός ομοσπονδιακός δικαστής, ο Alvin Κ. Hellerstein, διέταξε τη δημοσιοποίηση περισσοτέρων φωτογραφιών και βίντεο σχετικών με την τρέχουσα υπόθεση της κακομεταχείρισης στις ιρακινές φυλακές του Αμπού Γκράιμπ. Η δημοσιοποίηση του υλικού, που αποτελείται από 74 φωτογραφίες και 3 βίντεο, είχε ζητηθεί στις 29 Σεπτεμβρίου και εκκρεμούσε λόγω της δυνατότητας για άσκηση έφεσης εντός 20 ημερών. Η Αμερικανική Ένωση Πολιτικών Ελευθεριών υπέβαλε ένα αίτημα δυνάμει του Νόμου περί Ελεύθερης Πρόσβασης σε Πληροφορίες σε μια κίνηση για τη δημοσιοποίηση των φωτογραφιών. 
  
Η κυβέρνηση Μπους υποστήριξε ότι το υλικό που ζητήθηκε θα μπορούσε να υποκινήσει τρομοκρατικές οργανώσεις να βλάψουν περισσότερους Αμερικανούς στρατιώτες και πολίτες στο εξωτερικό. Ο Αμερικανός περιφερειακός δικαστής Alvin Κ. Hellerstein διαφώνησε έντονα, λέγοντας ότι η μη δημοσιοποίηση των εικόνων ισοδυναμεί με το να υποκύπτουν σε εκβιασμό. Σε μια δήλωσή του ο Hellerstein είπε: «Το έθνος μας (οι Ηνωμένες Πολιτείες) δεν υποκύπτει σε εκβιασμούς και ο φόβος του εκβιασμού δε συνιστά επαρκές επιχείρημα από νομικής πλευράς για να αποτρέψει την εκτέλεση μιας δικαστικής διαταγής».
