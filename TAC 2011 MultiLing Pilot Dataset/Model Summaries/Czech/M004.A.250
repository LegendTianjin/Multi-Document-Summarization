Letošní konference OSN o změně klimatu se konala v prosinci 2007 na indonéském ostrově Bali. Mělo se dospět k regulační dohodě o skleníkových plynech pro rok 2012. Mnoho vědců se domnívá, že tyto plyny přispívají ke globálnímu oteplování. Poslední zpráva Mezivládního panelu o změně klimatu dala najevo, že problém globálního oteplování je třeba řešit okamžitě a s celosvětovou odezvou. Lídři zemí řekli, že bohaté státy by měly být první ve snižování a měly by pomoci chudším národům při vývoji čistých technologií. 

Spojené státy neratifikovaly Kjótský protokol, mezinárodní dohodu z roku 1997, která vyžaduje snížení emisí skleníkových plynů. Japonsko zaujalo podobnou pozici jako Spojené státy, Kanada a Čína, když navrhlo, aby jakákoli nová dohoda upřednostnila dobrovolné cíle snižování emisí, nikoli povinné (o 25 - 40%). Tyto národy věří, že závazné emisní limity by ohrozily hospodářský růst, který je zapotřebí pro financování technologií používaných v boji proti globálnímu oteplování. Delegáti byli také rozděleni v otázce, zda by cíle měly být stanoveny teď nebo později.

Plán odsouhlasený na Bali stanovuje cílový rok 2009 a rozsah dohody o změnách klimatu po roce 2012. Tato dohoda zahrnuje cíle pro snižování emisí skleníkových plynů vyspělých zemí. I když si EU přála zahrnutí rozsahu snížení emisí skleníkových plynů průmyslových zemí o 25 - 40 % do roku 2020, v konečné úpravě plánu, který se týká všech zemí, jež jsou členy Rámce OSN pro dohody o změnách klimatu, se to po protestech USA a jiných zemí neobjevilo. Rozsah se ovšem zahrnul do preambule dokumentu schváleného členy Kjótského protokolu.
