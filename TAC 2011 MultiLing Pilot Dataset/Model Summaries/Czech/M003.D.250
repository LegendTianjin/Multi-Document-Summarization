Tour de France 2007 odstartovala 7. července prologem a 8. první etapou v Londýně, sledována milionem fanoušků, za asistence 13000 policistů.  Přes 180 jezdců doprovázelo 1500 vozidel a 2300 novinářů.
Nejdelší, 253 km třetí etapa z belgického Waregemu do francouzského Compiegne, se jela 10. července. Držitel žlutého trikotu Švýcar Cancellara v ní ukořistil druhé vítězství. 
13. etapu vyhrál Kazach Vinokurov, Dán Rasmussen skončil jedenáctý a udržel si celkové vedení. Další etapa vedla do Pyrenejí. Z Mazametu přes Carcassonne, Limoux a Quillan vystoupala na Port de Pailheres (17 km s převýšením 7.2%) a skončila na Plateau-de-Beille (16 km se 7.9%).  
Po 15. etapě, 196 km dlouhé, kterou vyhrál Alexandr Vinokurov  časem 5 hodin 34 minut, vedl celkově stále Michael Rasmussen před Španělem Contadorem a Australanem Evansem.  Tato etapa 23. července překonala pět horských sedel s výstupy od 5,7 do 19,5 km, s převýšeními od 6,2% do 9,1%. Následující den byl volný.
Favorit Tour, Vinokurov z týmu Astana, byl 24. července pozitivně testován na dvojnásobné množství haematid, zřejmě po krevní transfuzi, a ze soutěže vypadl. 
25. července na trase Tour u španělského Belagua našli nejméně dvě výbušná zařízení. K odpovědnosti se přihlásila ETA. Zranění nebyla hlášena. Držitel žlutého trikotu Rasmussen byl jeho týmem Robobank stažen ze závodu za lhaní o místě pobytu v červnu. 
Celkově Tour vyhrál Alberto Contador o 23 vteřin před Cadelem Evansem a Leipheimerem o 31 vteřin. Získal i bílý trikot. Zelený vyhrál Tom Boonen. Králem vrchařů se stal Mauricio Soler. V soutěži týmů zvítězil Discovery Channel Pro Cycling.
