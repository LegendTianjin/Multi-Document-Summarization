Nejméně půl milionu diváků lemovalo trasu 7. července 2007 při prologu Tour de France v Londýně, kam se Tour vrátila poprvé od roku 1994. Odstartovalo více než 180 jezdců. Vítěz, mistr světa v časovce Fabian Cancellara, dokončil 7,9 kilometrovou časovku jednotlivců za 8 minut 50 sekund. Druhou etapu, jejíž dějištěm byl také Londýn vyhrál Australan Robbie McEwan. Ve třetí a nejdelší etapě ukořistil druhé vítězství opět švýcarský lídr, když udržel za zády sprintery, a stále držel žlutý trikot. 

Dalším průběžným držitelem žlutého trikotu byl Michael Rasmussen, který však byl stažen z Tour jeho týmem Rabobank za lhaní o jeho místě pobytu v červnu, kdy řekl, že byl v Mexiku, zatímco byl ve skutečnosti v Itálii, o čemž se zmínil italský komentátor.

Vítěz dvou etap z týmu Astany Alexander Vinokurov z Kazachstánu měl pozitivní krevní test, mělo to co do činění s krevní transfuzí, a musel závod opustit.

Poté se na trase cyklistického závodu se našla výbušná zařízení nastražená v plastikových sáčcích na jídlo u španělského města Belagua.

Španěl Alberto Contador vyhrál celkovou klasifikaci s náskokem 23 vteřin před Cadelem Evansem z Austrálie. Třetí místo připadlo Contadorovu týmovému kolegovi Levimu Leipheimerovi z USA se ztrátou 31 sekund. Jako mladý jezdec Contador také získal bílý trikot k jeho žlutému. Belgičan Tom Boonen vyhrál zelený trikot bodové klasifikace před Robertem Hunterem a Erikem Zabelem. Mauricio Soler z Kolumbie se stal králem vrchařské klasifikace před Contadorem a Yaroslavem Popovyčem. Tým Discovery Channel Pro Cycling zvítězil v soutěži družstev před Caisse d'Epargne o 19'36"  před CSC o 22'10".
