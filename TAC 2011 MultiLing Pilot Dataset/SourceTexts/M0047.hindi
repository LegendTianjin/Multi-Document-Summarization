ई॰यू॰ के पास अगली महत्वपूर्ण उतसर्जक बैठक में जाने का कोई कारण नहीं 
बृहस्पतिवार, दिसम्बर 13, 2007
स्टेरोस डिमास ने आज संवाददाता सम्मेलन में कहा कि यूरोपियन यूनियन मेजर एमिटर्स मीटिंग (एम.ई.एम.) में जाना जरूरी नहीं समझेगी अगर बाली में चल रही पर्यावरण परिवर्तन सम्मेलन में कोई ठोस समझौता उभर कर नहीं आता। यह बयान उन्होंने तब दिया जब उनसे उन अफवाहों के बारे में पूछा गया कि ई.यू. अमरीका में होने वाली एम.ई.एम का बहिष्कार करेगा। उन्होंने कहा कि यह बात उन्होंने अमरीका सरकार के उप-सचिव को नाश्ते के दौरान हुई बैठक में आज बताई थी। एक अन्य प्रश्न के उत्तर में उन्होंने कहा कि उन्हें अमरीकी सरकार के रवैये से निराशा हुई।
ग्रीनपीस द्वारा जारी एक समाचार उल्लेख में जर्मनी के पर्यावरण मन्त्री सिगमार गब्रीअल ने प्रैस को बताया कि ई॰यू॰ जनवरी में होने वाली एम.ई.एम. में हिस्सा नहीं लेगा। जिन मसलों पर बहस चल रही है उनमें से एक मुद्धा यह भी है निर्णायक दस्तावेजों की प्रस्तावना में उत्सर्जन कटौती के बारे में जो कदम उठाए जाने हैं उनके बारे में बताना है या नहीं। जो कदम उठाने हैं वह यह है कि 25-40 प्रतिशत ग्रीन हाउस गैस उत्सर्जन पर रोक विकसित राष्ट्रों के लिए सन् 1990 बेस होगा। अमरीका, केनेडा, जापान इसके विरोधी हैं।
इस संवादाता सम्मेलन से पहले आयोजित सम्मेलन में यू.एम.एफ.सी.सी. के वुयो डी बोअर ने बताया था कि यूरोपियन कमिशनर फौर द एन्वायरमेंट डिमास ने अपना विचार रखा था कि अगर अभी कोई समझौता नहीं होता है तो मेजर एमिटिंग नेशनस सम्मेलन आयोजित करने का कोई मतलब नहीं है।
बाली में हो रही वार्ता से उम्मीद है कि एक ऐसी तस्वीर (रोडमैप) उभर कर आएगी जिसमें गैस उत्सर्जन को सन् 2012 के बाद रोकने के लिए तैयार करना है, जब क्योटो प्रोटोकौल का यह चरण समाप्त हो जाएगा। कई सदस्य, पर्यवेक्षक व संयुक्त राष्ट्र जलवायु परिवर्तन अधिकारियों ने यह उम्मीद जगाई थी कि बाली का रोडमैप ऐसी लक्ष्य तिथि 2009 की तय करेगा जो बता सकेगी कि यह समझौता कब तक होगा। एम.ई.एम. उन देशों का सम्मेलन है जो सबसे ज्यादा ग्रीन हाउस गैस उतसर्जन करते हैं और यह पहली बार अमरीका के आग्रह पर इस साल शरद ऋतु में आयोजित की कई थी।

