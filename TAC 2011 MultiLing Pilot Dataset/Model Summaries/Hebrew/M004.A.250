ביום שני, ה-3 לדצמבר, 2007, החל כנס 'ישיבת שינוי האקלים של האומות המאוחדות' בבאלי, אינדונזיה. מטרת הכנס היתה קביעת החלטות רשמיות לגבי פרוטוקול קיוטו, אמנה בינלאומית מ-1997 אשר תוקפה אמור לפוג ב-2012. בכנס בבאלי השתתפו נציגים מ-190 מדינות, והוא נמשך שבועיים.

הנושא העיקרי בו עסק הכנס הוא הגבלת פליטות גזי חממה ממדינות בעולם. פליטות גזי חממה נחשבות לגורמות להתחממות הגלובלית. ראש הוועדה לאקלים של האיחוד האירופי טען כי ארגונו שואף לקיצוץ פליטות גזי החממה בעד חצי מכמותן ב-1990 עד השנה 2050, על מנת לשמור על עלייה של לא יותר מ-2 מעלות בטמפרטורות הגלובליות הממוצעות ביחס לרמות טרום-תעשיתיות. בין ההשפעות החזויות של ההתחממות הגלובלית נכללים מצוקת מים באפריקה, סופות וסכנת הכחדת מינים בעולם. 

מספר מצומצם של מדינות בכנס התנגדו להטלת הגבלות על פליטת גזי חממה, בכללן ארה"ב, יפן וקנדה. יפן וארה"ב טענו כי הגבלת ספי הפליטות עלולה לאיים על גדילת הכלכלות הנדרשות למימון טכנולוגיות למלחמה בהתחממות הגלובלית, וכי על כל הסכם חדש להעדיף יעדי פליטות התנדבותיים על פני יעדים מחייבים. 

לנוכח המחלוקת התברר כי לא ניתן היה לקבוע יעדים לפליטת גזי חממה במסמך מסקנות הוועדה, אשר נועד להחליף את פרוטוקול קיוטו, למרות רצונם של האו"מ והרוב העיקרי של המדינות המשתתפות בכנס, כמו גם נאום של זוכה פרס הנובל וסגן נשיא ארה"ב לשעבר, אל גור, והצהרתו של האיחוד האירופי כי הוא עלול שלא להשתתף בפגישת הפולטים העיקרית, שיועדה להתקיים באותה שנה. בכח הוועדה לקבל החלטות בפה אחד בלבד, ולכן היעדים לא נכללו במסמך המסכם, שזכה לכינוי "מפת הדרכים של באלי", ובמקומם הוכרזה 2009 כשנת היעד לקביעת ייעדים מחייבים.