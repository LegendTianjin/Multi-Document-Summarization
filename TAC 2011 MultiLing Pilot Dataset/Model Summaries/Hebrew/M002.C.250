חמישה עשר אנשי צוות מהצי הבריטי המלכותי נתפסו על ידי הרשויות האיראניות באיומי אקדח, כשלטענת האיראנים - היו במים איראניים, בעוד שאנשי הצוות טוענים שהיו במים עיראקיים טריטוריאליים. 

לאחר שנתפסו הם בילו מספר לילות בחקירה בבסיס חיל הים האיראני ולאחר מכן הוטסו לטהרן, שם הם שוכנו בתאי בידוד, והמשיכו להחקר. הרשויות האיראניות דרשו, בתמורה לשחרור החיילים, את שחרורם של שומרים איראניים שנמצאים בשבי בעירק.

אנשי הצי אולצו, בזמן השבי שלהם, להופיע בטלויזיה האיראנית וכביכול להתוודות על כך ששהו בעצם במים איראניים ולא במים עיראקיים, כפי שטענו תחילה. 
בבריטניה סברו שמהלך זה היה שגוי, ולא היה צריך לקרות. 

לבסוף הם שוחררו לאחר 13 ימים, הנשיא אחמדינג'אד הודיע שלמרות שהמלחים והנחתים היו במים איראניים - ואף הודו בכך - הם ישוחררו, והוסיף שהחליט על מהלך זה לכבוד יום השנה להולדתו של הנביא מוחמד, ולכבוד חג הפסח והפסחא. הנשיא אמר גם שהשחרור נעשה כמתנה לעם האנגלי. 

חמישה עשר אנשי הצוות הוטסו לבריטניה, ומשם הועברו ישר לבסיס צבאי של הצי הבריטי, שם עברו תחקיר על המבצע, ובדיקות פיזיות ונפשיות. שם פגשו גם את בני משפחותיהם המחכות. הנשיא טוני בלייר טען ששום עסקה לא נעשתה על מנת להבטיח את שחרורם, ושהוא שמח על חזרתם. הוסיף גם שאין לבריטניה שום כוונות זדון לאיראן ושהוא מכבד את איראן בתור מדינה בעלת היסטוריה מכובדת ועם גאה. 