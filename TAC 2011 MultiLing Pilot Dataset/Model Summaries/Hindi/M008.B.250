एयर फ्रांस की उड़ान एयर फ्रांस फ्लाइट ४४७, जिसमें २१६ यात्री और १२ क्र्यू सदस्य थे, एटलांटिक महासागर के ऊपर १ जून को दुर्घटनाग्रस्त हो गई। यह दुर्घट्ना ब्राज़ील तट से लगभग १९० मील (३०६ कि. मी.) की दूरी पर हुई। सन २००१ के अमरीकन एयर लाइन्स का एक जहाज़ जिसमें ५०० से भी अधिक लोगों की मृत्यु हो गई थी, उसके बाद की यह सबसे बड़ी दुर्घटना थी।
ब्राज़ील, फ्रांस और अमरीका के हवाई जहाज़ और पानी के जहाज़ खोज कार्य में लग ग​ए। ६ जून को जहाज़ का पिछ्ला हिस्सा मिला जिस से यह पुष्टी हुई कि फ्लाइट ४४७ एटलांटिक महासागर में गिर गई थी। किसी को भी नहीं बचाया जा सका।
विमान बीच आकाश में ही टूट गया होगा। यात्रियों की जाँच के बाद चिकित्सकों ने बताया कि ज़्यादातर लोगों के शरीर की हड्डियाँ टूट चुकी थीं। इस बात से यह अंदाज़ा लगाया गया कि विमान हवा में ही टूट गया होगा। मलबे में जहाज़ के बड़े टुकड़े मिलने से विशेषग्यों ने इस बात की पुष्टि की कि विमान हवा में ही टूट गया होगा।
ब्लैक बाक्स और फ्लाइट डाटा रिकार्डर न मिल पाने की वजह से जाँच के कार्य में बहुत कठिनाई हुई। ये दुर्घटना के कारणों का पता लगाने में महत्वपूर्ण भूमिका अदा कर सकते थे।
