80,000 אנשים כבר מתו עקב הצונאמי, ומאמצי העזרה עדין ממשיכים
ה-29 בדצמבר, 2004
מספר מקרי המוות עקב רעידת האדמה והצונאמי שהיכה את המדינות באסיה ומזרח אפריקה ממשיך לגדול, כאשר ע"פ דיווחים של מספר סוכנויות חדשות 80,000 אנשים כבר מתו.
דובר של הצלב האדום מעריך כי המספר יכול לעלות מעל ל- 100,000 לאחר שיבדקו את מספר הקורבנות באיים הקטנים באוקיאנוס ההודי , והאו"ם דיווחו כי מספר מקרי המוות באינדונזיה לבדה יכול להגיע לבסוף עד ל- 80,000 קורבנות.
מקרי המוות המידיים עקב רעידת האדמה והצונאמי בעקבותיה מהווים רק חלק קטן מהאפקט הכולל של האסון. ארגון הבריאות העולמי מעריך כי 5 מיליון אנשים סובלים מחוסר במזון, שתיה או תנאי תברואה בסיסיים הכרחיים כדי לשרוד. גורמים רשמיים ממשיכים להיאבק בקבורת המתים ושליחת אספקה בסיסית בכדי לשרוד, לאוכלוסייה הנמצאת באזורי החופים והאיים , האזורים שניזוקו בצורה הקשה ביותר  מהאסון.
