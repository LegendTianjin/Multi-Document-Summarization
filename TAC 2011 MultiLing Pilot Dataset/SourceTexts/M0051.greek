Δυνατές βροχές εκδηλώνονται στην κεντρική και νότια Χιλή ενώ σημειώνεται μετασεισμός 
  
Τετάρτη 5 Μαΐου 2010 
  
Δυνατές βροχές εκδηλώνονται από νωρίς το πρωί της Τετάρτης στο μεγαλύτερο μέρος της κεντρικής και νότιας Χιλής. Τουλάχιστον 29 χιλιοστόμετρα αναφέρθηκαν από το Εθνικό Γραφείο Εκτάκτων Αναγκών του Υπουργείου Εσωτερικών της Χιλής (ONEMI) στην περιοχή Bio Bio το πρωί της Τετάρτης, 13 χιλιοστόμετρα στο Temuco και 8.8 στη Chillan. Η κατάσταση επιδεινώνεται από τις χαμηλές θερμοκρασίες. Οι βροχές έχουν επηρεάσει χιλιάδες ανθρώπους που έχασαν τα σπίτια τους , νωρίτερα αυτόν τον χρόνο, μετά από το μεγάλο σεισμό μεγέθους 8.8 και το τσουνάμι που ακολούθησε. Στη Chiguayante οι πυροσβέστες εκκένωσαν έναν καταυλισμό που πλημμύρισε εντελώς από τις βροχές. Αναμένεται ότι οι έντονες βροχοπτώσεις θα προκαλέσουν ρίγη και αναπνευστικά προβλήματα στα παιδιά και στους ηλικιωμένους. Ο δημοσιογράφος του Wikinews Diego Grez ανέφερε ότι οι βροχές έχουν προκαλέσει ζημιές σε μερικούς δρόμους στο Pichilemu.

Ο Πρόεδρος Sebastian Pinera επισκέφθηκε μερικές περιοχές που επλήγησαν από τις βροχές, συμπεριλαμβανομένων των Chocholgue, San Pedro de La Paz, Constitucion και Maule. Ο κόσμος είπε στον Πρόεδρο και στον Υπουργό Εσωτερικών, Rodrigo Hinzpeter, ότι τα προσωρινά καταλύματα (mediaguas), ή αλλιώς τα μικρά σπίτια, που παραχωρήθηκαν από την κυβέρνηση δεν εμποδίζουν το νερό και την υγρασία να εισέλθουν στο εσωτερικό τους. Υπάρχουν επίσης άνθρωποι που δεν έχουν λάβει ακόμα σκηνές ή προσωρινά καταλύματα (mediaguas). Η κυβέρνηση ανακοίνωσε ότι τα ασθενοφόρα θα κάνουν περιπολίες συνεχώς στις πόλεις. 
  
Στο μεταξύ, ένας σεισμός χτύπησε την περιοχή, με επίκεντρο στα ανοιχτά του Maule, 65 χιλιόμετρα βορειοδυτικά του Cauquenes, στις 11:24 π.μ. τοπική ώρα (15:24 UTC), με εστιακό βάθος 30.1 χιλιομέτρων. Το USGS ανέφερε ότι το μέγεθος του σεισμού μετρήθηκε στα 4.9, αν και το Πανεπιστήμιο Γεωλογικής Έρευνας της Χιλής ανακοίνωσε μέγεθος 6.1. Δεν υπήρξε καμία προειδοποίηση τσουνάμι.