Η Ευρωπαϊκή Ένωση καλεί προς απελευθέρωση του Βρετανικού πληρώματος στο Ιράν
Παρασκευή, 30 Μαρτίου, 2007
Η Ευρωπαϊκή Ένωση έχει δημοσιεύσει μια ανακοίνωση, καλώντας προς την απελευθέρωση και των 15 Βρετανών ναυτών και πεζοναυτών που συνελήφθησαν στο Ιράν και επίσης αναφέρει ότι «κατάλληλα μέτρα» θα παρθούν αν το Ιράν αρνηθεί την απελευθέρωσή τους.  
«Η Ευρωπαϊκή Ένωση αποδοκιμάζει την συνεχιζόμενη κράτηση των 15 Βρετανών πολιτών και υπογραμμίζει την άνευ όρων υποστήριξη της ΕΕ στην κυβέρνηση του Ηνωμένου Βασιλείου. Η ΕΕ επαναλαμβάνει το κάλεσμά της για την άμεση και άνευ όρων απελευθέρωση του προσωπικού του Βρετανικού Βασιλικού ναυτικού. Αν οι πολίτες του Ηνωμένου Βασιλείου δεν απελευθερωθούν στο εγγύς μέλλον, η ΕΕ θα λάβει κατάλληλα μέτρα,» ανέφερε η ανακοίνωση που εξεδόθη από την ΕΕ.
Η ανακοίνωση προσέθεσε ότι «όλα τα στοιχεία καθαρά υποδεικνύουν» πως κατά την στιγμή της απαγωγής, το Βρετανικό ναυτικό προσωπικό βρισκόταν σε αποστολή περιπολίας ρουτίνας σε Ιρακινά ύδατα, και κατονόμασε την Ιρανική αρπαγή «καθαρή αθέτηση» του διεθνούς δικαίου.
Όλα τα 27 μέλη της ένωσης συμφώνησαν στην ανακοίνωση.
Στις 23 Μαρτίου, οι 15 ναύτες και πεζοναύτες από την φρεγάτα HMS Cornwall, διενεργούσαν έρευνα σε πλοίο, σε περιοχή που το Ηνωμένο Βασίλειο αναγνώρισε ως Ιρακινά ύδατα, όταν περικυκλώθηκαν από Ιρανικά πολεμικά πλοία και οδηγήθηκαν σε αιχμαλωσία. Το Ιράν ισχυρίζεται ότι οι δυνάμεις του Ηνωμένου Βασιλείου βρίσκονταν σε Ιρανικά ύδατα, και ακόμα κρατούν τους 15.   
