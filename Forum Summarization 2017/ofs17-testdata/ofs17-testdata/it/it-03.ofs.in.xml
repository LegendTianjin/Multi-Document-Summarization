<?xml version="1.0" encoding="UTF-8"?>
<!DOCTYPE document SYSTEM "ofs.dtd">
<document id="it-3.ofs.in.xml">
<articleText>
<s id="s0">L'europarlamentare e patron di Tiscali lascia la carica di segretario regionale del Pd sardo.</s>
<s id="s1">L'accusa è aver sottratto al fisco 2,6 milioni di euro.</s>
<s id="s2">"Sentenza ingiusta, mi aspettavo di essere assolto".</s>
<s id="s3">M5s ai dem: "Dimettetevi"</s>
<s id="s4">CAGLIARI - Si è dimesso da segretario regionale del Pd sardo Renato Soru.</s>
<s id="s5">La decisione è arrivata subito dopo la condanna a tre anni di reclusione per evasione fiscale.</s>
<s id="s6">La sentenza è stata emessa dal giudice del tribunale di Cagliari Sandra Lepore.</s>
<s id="s7">Il pm Andrea Massidda aveva sollecitato una condanna a quattro anni dell'europarlamentare e segretario regionale del Pd, accusato di una evasione di 2,6 milioni di euro nell'ambito di un prestito fatto dalla società Andalas Ldt (sempre di Soru) a Tiscali.</s>
<s id="s8">"Una sentenza ingiusta dal mio punto di vista, non me l'aspettavo, mi aspettavo di essere assolto", ha commentato Soru appena uscito dall'aula del tribunale di Cagliari, anticipando l'idea di dimettersi da segretario dem: "Penso a tante cose, tra cui questa.</s>
<s id="s9">È un momento molto grave della mia vita.</s>
<s id="s10">Adesso andrò a casa, voglio stare un poco da solo.</s>
<s id="s11">Non credo di aver commesso reati credo sia una sentenza che spero venga ribaltata nelle altre fasi del processo".</s>
<s id="s12">Subito dopo la sentenza è arrivato l'attacco dl Movimento 5 stelle e l'invito a dimettersi indirizzato non solo al segretario ma a tutto il Pd: "Oggi tocca a Renato Soru, europarlamentare e capo del Pd in Sardegna: tre anni di reclusione per evasione fiscale" recita un post sul blog di Beppe Grillo dal titolo 'l'#eurocondannatopd del giorno: Renato Soru'.</s>
<s id="s13">"Dopo l'euroindagato per voto di scambio mafioso Caputo, il gruppo del Pd a Bruxelles si ingrossa con un eurocondannato.</s>
<s id="s14">Cosa aspettano a dimettersi? l'epopea immorale del Pd continua.</s>
<s id="s15">Chi sarà il prossimo?".</s>
<s id="s16">Le indagini condotte dalle Fiamme Gialle erano scattate dopo un servizio della trasmissione "Anno Zero" di Michele Santoro del 2009.</s>
<s id="s17">Un servizio giornalistico incentrato su una serie di operazioni finanziarie condotte da operatori italiani all'estero.</s>
<s id="s18">Secondo l'accusa la Andalas Ldt con sede a Londra aveva un capitale sociale di due sterline, non era operativa e non avrebbe pagato imposte né nel Regno Unito né in Italia, ma sarebbe stata utilizzata solamente per prestare circa 27 milioni di euro a Tiscali.</s>
<s id="s19">"Ovvero Soru che presta i soldi a se stesso", aveva detto in aula il pm titolare dell'inchiesta aperta nel 2010.</s>
<s id="s20">La società inglese operava con un conto italiano sul quale venivano incassati i soldi della restituzione del prestito a Tiscali e gli interessi.</s>
</articleText>
<commentaries>
<comment id="c0" bloggerId="[rimosso]">
<s id="s21">Questo commento è stato cancellato</s>
<comment id="c1" bloggerId="vis68">
<s id="s22">La carica di eurodeputato a 20mila al mese se la tiene ben stretta </s>
<comment id="c2" bloggerId="Cris T.">
<s id="s23">@ garmani02 No guardi che il problema è insito nel suo commento che viene smentito in toto con la precisazione di vis68.</s>
</comment>
<comment id="c3" bloggerId="PYM">
<s id="s24">guardi che è un milionario, che i 5-7 mila mensili che possono restargli dopo le tasse e il gettone al partito manco li vede.</s>
<s id="s25">Detto questo, fossi in lui li darei tutti in beneficienza, giusto per essere chiari.</s>
<s id="s26">Comunque per me Soru è una persona capace e perbene.</s>
</comment>
</comment>
<comment id="c4" bloggerId="Filippo Olmeda">
<s id="s27">Si ma se in Inghilterra Francia o dove vuole lei si sapesse anche che il premier ha fortemente voluto Soru già indagato per la vicenda per cui e' poi stato condannato ?E se Soru non lasciasse la sua carica da eurodeputato?</s>
<s id="s28"> E se si sapesse che il premier ha fortemente voluto e difeso la Boschi nonostante le brutte frequentazioni della sua famiglia ( vedi Saporito)  e lo scandalo banca Etruria?</s>
<s id="s29">E se dentro al partito del premier ci fosse un indagato al giorno ?</s>
<s id="s30">E se Verdini prendesse le difese del PD sotto attacco? e se chi dissentisse fosse sempre chiamato gufo senza  che mai un giornalista gli chiedesse di entrare nel merito delle cose senza dare nomignoli, ma spiegazioni?  In francia cosa succederebbe ? cosa direbbero i giornali? il premier sarebbe ancora premier?</s>
<s id="s31">In un paese normale dico, cosa accadrebbe?</s>
<comment id="c5" bloggerId="munchkin">
<s id="s32">In un paese normale si smetterebbe di mettere un indagato alla gogna in quanto indagato ma lo si riconoscerebbe colpevole quando colpevole e innocente quando innocente.</s>
<s id="s33">A fine processo.</s>
<s id="s34">Si eviterebbe di pretendere che le colpe dei padri debbano cadere come onta su tutta la famiglia nemmeno fossimo nel medioevo e il figlio fosse predestinato ad essere re.</s>
<s id="s35">Si eviterebbe di giudicare le persone in base a quello che terzi dicono al riguardo.</s>
<s id="s36">Verdini può dire quello che gli pare, oppure devo pensare che Lega Nord, M5S e SeL sian tutti la stessa roba perchè pensano le stesse cose del governo ?</s>
<s id="s37"> La proprietà transitiva dei giudizi morali vale solo all'asilo.. ed è sbagliata anche li'.</s>
</comment>
<comment id="c6" bloggerId="bardill">
<s id="s38">se era  indagato, vuol dire che al momento era innocente; in realta' e' ancora innocente perche' la condanna non e' definitiva, quindi non c'e' nulla di strano che abbia avuto incarichi quando non c'era nessuna condanna, ci mancherebbe che gli incarichi li decidessero i magistrati; la carica da eurodeputato la lascera' quando sara' condannato definitivamente; i guai del padre della Boschi li risolvera' il padre della Boschi, i peccati si trasmettono col sangue solo nella bibbia non tra persone civili; l'indagato al giorno c'e' in tutti i partiti anche il M5S (in proporzione visto il numero di eletti direi MOLTI di piu'); Verdini, come Alfano, e' un compromesso inevitabile finche' non avremo un sistema elettorale che permette a chi vince di governare.</s>
<s id="s39">Sui gufi,...ma che razza di domanda e'???</s>
</comment>
</comment>
<comment id="c7" bloggerId="Alan Tarabini">
<s id="s40">  @garmani02   e un problema anche mio, visto che viene pagato con i miei soldi  e rappresenta l'italia in europa. senno facciamo una legge che ogni cittadino paga lo stipendio del politico del suo partito. così vediamo chi vota ancora pd</s>
<comment id="c8" bloggerId="robertognf">
<s id="s41">Verrebbe da dire: ma quanti soldi ha lei? se i parlamentari europei (o soltanto Soru?) sono pagati con i suoi soldi...</s>
<s id="s42">"Sono pagati con i miei soldi" è un ritornello insensato e gretto proprio dei 5S, abituati a un capo-padrone dal linguaggio rozzo e sbrigativo a base di vaffa (in altri tempi avrebbe detto "me ne frego"), efficace solo con gli sprovveduti.</s>
<s id="s43">Capo-padrone, fra l'altro, evasore fiscale in proprio (anche se condonato).</s>
<s id="s44">Altro stolto ritornello - anche questo valido per gli sprovveduti - è che Renzi non sia legittimato a fare il PdC perché non eletto da nessuno (lo stasso potrebbe dirsi di Mattarella).</s>
<s id="s45">Tanto varrebbe dire che non va bene perché non ha, che so, i capelli rossi.</s>
</comment>
<comment id="c9" bloggerId="Cris T.">
<s id="s46">  @robertognf   " un ritornello insensato  ""dal linguaggio rozzo e sbrigativo"  Poi scrive:  Capo-padrone,  sprovveduti,  stolto ritornello.</s>
<s id="s47">Insomma il suo inconscio cerca di descriverla meglio di quanto possa fare consciamente.</s>
<s id="s48">Non pago di questi riflessi di rozzezza sbrigativa scrive: " che Renzi non sia legittimato a fare il PdC perché non eletto da nessuno" effettivamente andrebbe semplicemente sostituito con le parole del suo Renzino di turno: " passando dalle elezioni non ha gli inciuci di palazzo".  Che statista e che elettori!</s>
</comment>
<comment id="c10" bloggerId="Cris T.">
<s id="s49">@robertognf   " un ritornello insensato  ""dal linguaggio rozzo e sbrigativo"  Poi scrive:  Capo-padrone,  sprovveduti,  stolto ritornello.</s>
<s id="s50">Insomma il suo inconscio cerca di descriverla meglio di quanto possa fare consciamente.</s>
<s id="s51">Non pago di questi riflessi di rozzezza sbrigativa scrive: " che Renzi non sia legittimato a fare il PdC perché non eletto da nessuno" effettivamente andrebbe semplicemente sostituito con le parole del suo Renzino di turno: " passando dalle elezioni non dagli inciuci di palazzo".  Che statista e che elettori!</s>
</comment>
<comment id="c11" bloggerId="robertosu">
<s id="s52">Non a lei deve rispondere ma a chi lo ha eletto e alla legge.</s>
<s id="s53">Ci vuol molto a capire è logica.</s>
</comment>
<comment id="c12" bloggerId="quousqueferam">
<s id="s54">ottimo, se c'è una cosa che mi brucia è pagare uno stipendio faraonico da eurodeputato a Salvini, che tutto fa fuorché l'europarlamentare. pagatevelo voi, il vostro cinghialone felpato</s>
</comment>
</comment>
<comment id="c13" bloggerId="ispam">
<s id="s55">standard est europei con prescritti e indagati candidati e votati dai piddinos come se non fosse niente.</s>
<comment id="c14" bloggerId="munchkin">
<s id="s56">basterebbe un solo esempio di partito politico da votare con possibilità di governo che non avesse nella sua struttura politica una persona riconosciuta colpevole di un qualche reato Ne basterebbe uno.</s>
</comment>
<comment id="c15" bloggerId="quousqueferam">
<s id="s57">detto da chi vota partiti guidati da pregiudicati pluricondonati fiscali o da "nullafacenti" (ipse dixit) miracolati dai diamanti in Tanzania......</s>
</comment>
</comment>
</comment>
<comment id="c16" bloggerId="andreaghio">
<s id="s58">Ecco un altro martire perseguitato dai giudici comunisti ...</s>
<comment id="c17" bloggerId="sucuzzy">
<s id="s59">ma figurati! i magistrati sono imparziali.... come dimostrano le dichiarazioni del pres. del CSM, di Morosini, di Davigo....super partes direi </s>
<comment id="c18" bloggerId="roberr">
<s id="s60">Ti rendi conto che stai difendendo un evasore fiscale?</s>
<s id="s61">  Per la precisione uno che ha fatto sparire milioni di euro nei paradisi fiscali?</s>
<s id="s62"> (non lo dico io ma le carte processuali)</s>
</comment>
<comment id="c19" bloggerId="peppefreddi">
<s id="s63">Quello che ha detto Davigo, purtroppo per te, è la pura verità!</s>
</comment>
<comment id="c20" bloggerId="xarz1">
<s id="s64">Mi ricordano le parole del Berlusconi che fu... ma siamo su un giornale del PD.</s>
<s id="s65">Come cambiano i tempi</s>
</comment>
<comment id="c21" bloggerId="orra">
<s id="s66">Soru si è dimesso dal PD, ma ovviamente rimane ben incollato alla poltrona, ben pagata, da europarlamentare PD.</s>
<s id="s67">  Un vero berlusconiano, pardon renziano</s>
</comment>
<comment id="c22" bloggerId="orra">
<s id="s68">Come commenti questo fattariello?</s>
<s id="s69">Andalas Ltd è una scatola vuota, una società inattiva con capitale due sterline, a sua volta controllata da Mediacom ltd – sempre di proprietà di Soru – con  sede nelle Isole Vergini Britanniche ,  paradiso fiscale  inserito nella  black list europea .</s>
<s id="s70">Secondo la relazione della Guardia di Finanza, riportata dal quotidiano l’Unione Sarda, rientra nel novero “delle società esterovestite mediante il ricorso a professionisti specializzati del settore, che forniscono fittizie domiciliazioni mediante il ricorso a meri prestanome”. </s>
</comment>
<comment id="c23" bloggerId="gepgen">
<s id="s71">poveri perseguitati , tutta colpa di chi applica le leggi,è sbagliatissimo applicarle anche per il PD .</s>
</comment>
<comment id="c24" bloggerId="sucuzzy">
<s id="s72">non mi sogno minimamente di difendere gli evasori fiscali ( compresi quelli che non fanno gli scontrini, che ti fanno lo sconto se paghi in nero, pensionati con doppio lavoro...).</s>
<s id="s73">Ma se smettessimo i panni partigiani dei campanilismi politici e ci si potesse confrontare sul merito, l'evidenza di una magistratura sopra le righe del suo ruolo istituzionale, in questo momento storico, salta agli occhi.</s>
<s id="s74">Detto questo ribadisco: chi sbaglia paghi, ma mi aspetto davvero che i magistrati agiscano con i mezzi loro propri e non a colpi di pubblicità.</s>
<s id="s75">Non credo sia stato dignitoso per Davigo essere andato ospite, come un politico qualsiasi in cerca di consenso, a un Giorno da Pecora  dopo aver rilasciato le sue dichiarazioni su politica e malaffare...Se anche i magistrati fanno le soubrette per avere visibilità siamo alla frutta</s>
</comment>
<comment id="c25" bloggerId="rambler64">
<s id="s76">La sua candidatura alle europee è stata fortemente voluta da renzie, nonostante a quel tempo fosse già rinviato a giudizio: se questo è il prezzo che il pd è disposto a pagare pur di vincere, credo che il premier abbia poco di cui lamentarsi sui giudici...</s>
</comment>
<comment id="c26" bloggerId="amerigo23">
<s id="s77">Guarda che sono le prove che sono imparziali.</s>
<s id="s78">I magistrati applicano la legge.</s>
<s id="s79">Se poi sono imparziali solo i magistrati che condannano i tuoi nemici, è  un altro discorso.</s>
<s id="s80">Ma allora togliamola la legge; rubi chi può </s>
</comment>
<comment id="c27" bloggerId="amerigo23">
<s id="s81">succuzzy Parli della magistratura come se ti chiamassi berlusconi.</s>
<s id="s82">E come lui pretendi di dare torto ai magistrati che conoscono le prove.</s>
<s id="s83">La tua ragione è  per partito preso.</s>
<s id="s84">A prescindere gli amoci hanno ragione ed i nemici hanno torto</s>
</comment>
<comment id="c28" bloggerId="amerigo23">
<s id="s85">Succuzy I magistrati hanno il diritto di parlare.</s>
<s id="s86">Non devono parlare del processo.</s>
<s id="s87">Ma sono cittadini come gli altri; non puntaspilli di berlusconi e dei suoi amici.</s>
<s id="s88">I processi non si giudicano.</s>
<s id="s89">Soprattutto se non sai nemmeno dove devi arrampicarti con i pretesti per dare contro ai magistrati</s>
</comment>
<comment id="c29" bloggerId="ipazia1971">
<s id="s90">Così la colpa non è di chi ruba, ma di chi lo chiama ladro??</s>
</comment>
<comment id="c30" bloggerId="naso75">
<s id="s91">Dai Renzi sta tranquillo, hanno appena beccato un consigliere del M5S...ha sbagliato a compilare il 730...voleva detrarre 80 euro che non gli spettavamo...che scandalo!!!</s>
<s id="s92">Avevi ragione: la questione morale riguarda tutta la politica italiana!!!</s>
</comment>
<comment id="c31" bloggerId="nonabbiamolanelloaln­aso">
<s id="s93">  @roberr   se per te Londra è un paradiso fiscale ... ti ricordo che è un paese dell' UE, non so per quanto, ma ad oggi è un nostro pari  più che un paradiso.</s>
<s id="s94">Non confondere i paradisi fiscali con paesi a fiscalità asimmetrica.</s>
<s id="s95">Sono due cose differenti.</s>
<s id="s96">Anche l'Olanda, o  l'Irlanda, hanno una fiscalità per le imprese completamente differente dalla nostra (molto più vantaggiosa della nostra).</s>
<s id="s97">Se poi vogliamo discutere se sia giusta o meno e le conseguenze dirette sulle imprese che non possono permetterselo allora è un altro discorso.</s>
</comment>
<comment id="c32" bloggerId="signornilsson01">
<s id="s98">Anche i Partigiani e gli Alleati che ci hanno liberato dai Nazifascisti non erano imparziali… a volte è meglio che ci sia un giro un po' di imparzialità.</s>
</comment>
<comment id="c33" bloggerId="signornilsson01">
<s id="s99">Parzialità.</s>
</comment>
</comment>
<comment id="c34" bloggerId="bigo67">
<s id="s100">Ma il PD non era contro l'evasione....?...della serie predicare bene razzolare male...</s>
<comment id="c35" bloggerId="raul35">
<s id="s101">Il Pd era contro l'evasione come tutti, ma a parole.</s>
<s id="s102">Siamo tutti potenziali evasori e non solo i ricchi, ma anche i poveracci (basta vedere i secondi lavori dei dipendenti, tutti in nero).</s>
<s id="s103">Solo qualche fesso riesce a non evadere.</s>
</comment>
<comment id="c36" bloggerId="stalinistasuper">
<s id="s104">In fatto di evasione, parliamo di chi grida onestà e poi fa i condonoi tombali per il fisco e le malefatte edilizie.</s>
<s id="s105">Ma lui e San Grllo...................il santo dei rosiconi che aspettano il reddito di cittadinanza.</s>
</comment>
<comment id="c37" bloggerId="Tato Milano">
<s id="s106">@raul35 Quindi chi non evade è un fesso?</s>
<s id="s107">Non è onesto?</s>
<s id="s108">Complimenti, ecco perchè l'itaGlia va male, lei rappresenta l'itaGliano medio</s>
</comment>
<comment id="c38" bloggerId="ec12">
<s id="s109">Il M5S invece no, visto che Grillo ha usufruito di tre condoni ad oggi.</s>
</comment>
<comment id="c39" bloggerId="mikimiki02">
<s id="s110">Il PD non è una persona, è un partito.</s>
<s id="s111">E al suo interno ci possono anche essere persone che sbagliano (ove questo sia provato in via definitiva, cosa che non è ancora successa per Soru), così come in qualunque altro partito.</s>
<s id="s112">O vogliamo credere che solo nei 5 Stelle ci siano soltanto persone oneste e incorruttibili?</s>
<s id="s113">Ma per cortesia...</s>
</comment>
</comment>
<comment id="c40" bloggerId="ruben15">
<s id="s114">Non credo , ma stamani ho visto ad Agorà  , trasmissione su rai3 , l'ex giudice Ingroia , che adesso difende il giornalista di Tele Jato  , accusato di aver ricattato 2  Sindaci Siciliani x storie di mafia , bene l'ex Giudice Ingroia a candidamenta accusato la procura ed i Carabinieri di aver manipolato le intecettazioni e i relativi filmati che incastrerebbero il Giornalista , ora io da cittadino comune cosa devo pensare  se un ex Giudice , del POOL ANTI MAFIA , fà certe dichiarazioni ?</s>
<s id="s115">Se fà certe affermazioni vuol dire che è una prassi x i Giudici e gli investigatori usare questi metodi  ?</s>
<s id="s116">E allora che valore hanno le indagini e le sentenze ....Aspetto che qualcuno che ha la competenza approfondisca le parole di Ingroia...</s>
<comment id="c41" bloggerId="Luca Bernino">
<s id="s117">cosa c'entra con chi ha evaso 2milioni e mezzo e siede ancora al parlamento europeo?</s>
</comment>
<comment id="c42" bloggerId="amerigo23">
<s id="s118">Non fai prima ad approfondire il processo da solo, prima ancora di dare giudizi?</s>
<s id="s119">Sai che differenza c'è tra un giudice ed un avvocato?</s>
<s id="s120">Lasciata la magistratura un giudice resta avvocato.</s>
<s id="s121">Da avvocato non deve accusare ma difendere.</s>
<s id="s122">Da avvocato ha degli obblighi verso il suo cliente.</s>
<s id="s123">I giudici sono esseri umani, non cotolette da mangiare nelle sezioni di FI ed in quelle del Nuovo Pd Organizzato.</s>
<s id="s124">Ti pare difficile da comprendere?</s>
</comment>
<comment id="c43" bloggerId="sky65it">
<s id="s125">Notizia interessante, ma un attimo off topic qui, non le pare?</s>
<s id="s126">Poi, per stabilire se le intercettazioni sono vere o manipolate non ci vuole Einstein: basta una perizia da parte di terzi.</s>
<s id="s127">E se Ingroia dice quel che riferisce lei, è molto probabile che la perizia ci sarà: non ce li vedo, i carabinieri, a permettere che esistano dubbi proprio sulle intercettazioni.</s>
</comment>
</comment>
<comment id="c44" bloggerId="volobasso">
<s id="s128">No i giudici comunisti perseguitavano i berluschini i renzini, invece, da quelli grillini.</s>
</comment>
<comment id="c45" bloggerId="cleos">
<s id="s129">In italia si salvano pochi: i politici, magistrati, enti pubblici, banchieri, i manager, i privati navigano nelle acque torpide denso quasi come fango.</s>
</comment>
<comment id="c46" bloggerId="Stefano Lazza">
<s id="s130">Finora è sempre uscito fuori innocente.</s>
<s id="s131">Vedremo in appello, visto che non stiamo parlando di operazioni in paradisi fiscali.</s>
<s id="s132">Probabilmente in ogni caso era meglio un condono tombale, come fanno certi furbacchioni che hanno anche l'ardire di indignarsi.</s>
<comment id="c47" bloggerId="Alan Tarabini">
<s id="s133">per ora e stato condannato ignorante ! ed e già la 2 volta che lo beccano  ad evadere. </s>
</comment>
<comment id="c48" bloggerId="Stefano Lazza">
<s id="s134">Ignorante sarai tu che scrivi "è" senza accento.</s>
<s id="s135">A seguito di accertamenti precedenti non è stato condannato.</s>
<s id="s136">Stavolta, vedremo in appello.</s>
<s id="s137">Se dovessero assolverlo, usciranno tre righe sulla cronaca regionale.</s>
</comment>
</comment>
<comment id="c49" bloggerId="james08">
<s id="s138">Andreaghio  sara' un nome d'arte , ma sono certo che  il tuo vero nome e' Silvio Berlusconi</s>
</comment>
<comment id="c50" bloggerId="mikimiki02">
<s id="s139">caro amerigo 23, i magistrati che vanno in TV a fare comizi dicendo genericamente che tutti i politici sono ladri non fanno un buon servizio all'istituzione che rappresentano.</s>
<s id="s140">I magistrati più che parlare e alimentare un clima di scontro politico devono lavorare nei tribunali, trovare le prove e applicare la legge, condannando tizio o caio, se ci sono i presupposti giuridici per farlo.</s>
<s id="s141">Le chiacchiere da bar e da botteghino di verdura, le generalizzazioni da talk show  lasciamole a chi non è investito da una funzione così importante come quella di amminsitrare la giustizia.</s>
<s id="s142">Che dovrebbe comportare saggiamente cautela e basso profilo piuttosto che comizi in Tv e prese di posizione di tipo chiaramente politico. </s>
</comment>
<comment id="c51" bloggerId="james08">
<s id="s143">andreaghio  sara' un nome fittizio  ma il tuo vero nome sara' di certo Silvio Berlusconi</s>
</comment>
<comment id="c52" bloggerId="Ivan C">
<s id="s144">Se fossero comunisti,dovrebbero essere simpatizzanti di chi comanda ora , visto che i giudici erano comunisti quando comandava berlusconi, o c'è qualcosa che non torna?</s>
</comment>
</comment>
<comment id="c53" bloggerId="dinor50">
<s id="s145">Come tutti non conosco la vicenda.</s>
<s id="s146">La magistratura faccia il suo lavoro.</s>
<s id="s147">Solo una domanda : quante persone vi risultano condannate all'arresto per evasione fiscale negli ultimi 50 anni in Italia?</s>
<s id="s148">Siccome si contano sulle dita di poche mani, si deve dedurre che in Italia l'evasione fiscale non esiste.</s>
<s id="s149">Oppure?</s>
<comment id="c54" bloggerId="robindo1">
<s id="s150">propendo per l'oppure!!!!</s>
<comment id="c55" bloggerId="ilgiulietto">
<s id="s151">Questi giudici comunisti che non ci fanno lavorare....</s>
</comment>
<comment id="c56" bloggerId="yuyal">
<s id="s152">Propendo che gli evasori fiscali devono finire in galera.</s>
<s id="s153">  Soprattutto se sono politici.</s>
</comment>
</comment>
<comment id="c57" bloggerId="orra">
<s id="s154">Condannate per evasione fiscale decine di migliaia, andate effettivamente in carcere poche.</s>
<s id="s155">Ed infatti Soru non è andato in carcere e non ci andrà mai visto che la condanna è sotto i 4 anni (vedasi Berlusconi)</s>
<comment id="c58" bloggerId="quousqueferam">
<s id="s156">non è ancora passata in giudicato....vedremo al prosieguo del processo</s>
</comment>
</comment>
<comment id="c59" bloggerId="barbagiannibarba">
<s id="s157">no no esiste e il duo renzi/padoan non fa assolutamente nulla sulla vicenda...stiamo viaggiando con evasione fiscale  intorno ai 130 mliliardi di euro annui(dati confindustria) e silenzio totale del governo, a quasi tre anni da insediamento, oltre a circa 100 miliardi di evasione contributiva da recuperare; ma governo tutto preso solo da riforme acerbo contro costituzione  e attacco alle pensioni in essere e future, e debito intanto, dai 2100, e' passato a quasi 2300 miliardi....forza renzi.....a ottobre italia ti battezza.......</s>
<comment id="c60" bloggerId="anchisi">
<s id="s158">Cosa si aspetta, scusi?</s>
<s id="s159">Che si mettano in galera da soli?</s>
<s id="s160">In Italia?</s>
<s id="s161">Ma non scherzi.</s>
</comment>
</comment>
<comment id="c61" bloggerId="amerigo23">
<s id="s162">Ma renzi non stava facendo la lotta all'evasione fiscale?</s>
<s id="s163">Se un magistrato tra i tanti riesce a compiere il miracolo, tra una caterva di ostacoli giuridici,  di testimoni che comprati ritrattano, vuol dire che è  comunista?</s>
<s id="s164">Piuttosto prenderei atto che nessun processo arriva alla sentenza grazie alle leggi berlusconie, gelosamente custodite e tramandate da renzi.</s>
<s id="s165">Se i magistrati vanno a sentenza lo fanno apposta?</s>
<s id="s166">Se invece onn ci arrivano è  colpa loro, non della normativa da repubblica dei carciofini?</s>
<comment id="c62" bloggerId="mikimiki02">
<s id="s167">Forse anche i magistrati talvolta possono sbagliare o eccedere, non credi?</s>
<s id="s168">O credi che dire questo, con il massimo rispetto, significhi per forza essere berlusconiani?</s>
<s id="s169">I tuoi ragionamenti mi sembrano un tantino dogmatici, la realtà è un po' più complicata e meno schematica di come la rappresenti tu.</s>
</comment>
</comment>
<comment id="c63" bloggerId="amerigo23">
<s id="s170">".... si deve dedurre che in Italia l'evasione fiscale non esiste.."</s>
<s id="s171">No. Bisogna dedurre che in Italia non esiste la legalità; che i magistrati navigano in un mare in bufera, maltrattati dai corrotti ed anche dai politici amici dei corrotti.</s>
<s id="s172">È  un paese dove è  giusto pensare che un magistrato stia compiendo un abuso; ma guai a pensare che un politico amico di partito sia un ladro.  La legge è  giusta se colpisce gli altri.</s>
<comment id="c64" bloggerId="mikimiki02">
<s id="s173">Scusa, a parte che la legge è una cosa e l'interpretazione della stessa da parte dei magistrati (che fino a prova contraria sono uomini fallibili, come noi) è un'altra cosa, ben diversa, ma..fammi capire.. secondo te i magistrati non sbagliano mai?</s>
<s id="s174">Sono tutti esseri infallibili, esenti da errori e da eccessi?</s>
<s id="s175">Non si può avere una perplessità che sia una su una sentenza o su un determinato modo di procedere o di atteggiarsi da parte di qualche magistrato, altrimenti vuol dire che sei come Berlusconi?  Che ragionamenti sono?</s>
</comment>
</comment>
</comment>
<comment id="c65" bloggerId="raffaello37">
<s id="s176">Ma Renzi sbaglia tutto.</s>
<s id="s177">Ha ridotto le ferie ai magistrati, avranno un po' il dente avvelenato.</s>
<s id="s178">Magari non sono condannati per questo, ma un'aggravante probabilmente si. </s>
<comment id="c66" bloggerId="pierpaolo001">
<s id="s179">Può essere, ma anche no.</s>
<s id="s180">Comunque è ancora presto... vediamo come procede la giornata.</s>
</comment>
</comment>
<comment id="c67" bloggerId="pirofila">
<s id="s181">Un caso unico di condanna per evasione fiscale, spero non sia più unico a breve, mi pare che il più degli evasori fiscali in Italia se la cavi con un buffetto o con un accordo con l'Agenzia delle Entrate.</s>
<s id="s182">2,6 milioni sottratti al fisco, Berlusconi si è fatto poche ore di servizi sociale per una frode colossale al Fisco, corruzione di testimoni, concussioni varie, Valentino Rossi ha pagato una sanzione, stesso discorso a suo tempo per Pavarotti, etc.</s>
<s id="s183">Sarei contento se l'evasione diventasse finalmente un reato perseguibile anche con la detenzione, per ora Soru sembra però un'eccezione, più che una regola ...</s>
<comment id="c68" bloggerId="mikimiki02">
<s id="s184">Eh già.qualcosa di strano c'è..</s>
</comment>
</comment>
<comment id="c69" bloggerId="xanderx13">
<s id="s185">Povero uomo onesto ed integerrimo, fatto da solo creando migliaia di posti di lavoro.</s>
<s id="s186">Da quando è entrato in politica, benché abbia compiuto tutti i passi necessari per la trasparenza, è stato preso d'assalto dalla magistratura....</s>
<s id="s187">Svariati processi per presunta evasione fiscale è stato sempre assolto per infondatezza delle accuse che si sono sempre basate su calcoli presuntivi dell'agenzia al quale lui non ha mai aderito per concordato.</s>
<s id="s188">Questo ci insegna che l'uomo è onesto e non accetta compromessi, altri avrebbero concordato un cifra ( vedi i vari artisti ed industriali che vivono all'estero ) e si sarebbero salvati sia dall'accusa sia dal versare il richiesto . . .</s>
<s id="s189">Morale , Soru ha le sue attività in Sardegna e non all'estero e dà da vivere a migliaia di famiglie, forse forse DA' FASTIDIO AI COLLOSSI SEMPRE IN PASSIVO ( vedi Telecom , Vodafone e via scorrendo )</s>
<comment id="c70" bloggerId="xarz1">
<s id="s190">Che sia onesto ed integerrimo me lo devi provare, visto che ha una condanna sulle spalle e il tribunale dice altrimenti.</s>
<s id="s191">Se ci fidiamo dei tribunali solo quando ci fa comodo allora è inutile parlare di democrazia</s>
</comment>
<comment id="c71" bloggerId="Luca Bernino">
<s id="s192">E' vero.</s>
<s id="s193">Mi ricorda Berlusconi.</s>
</comment>
<comment id="c72" bloggerId="utente91819">
<s id="s194">Ma che discorsi sono ????</s>
<s id="s195">Anche Berlusconi e De Benedetti, solo er dirne due, hanno dato e continuano a dare lo stipendio/salario a migliaia di lavoratori...., quindi, secondo lei, se hanno qualcosa da nascondere, o se scoperti per qualche attivita' criminosa , bisognerebbe lasciarli in pace ????</s>
</comment>
<comment id="c73" bloggerId="anchisi">
<s id="s196">parli sul serio?</s>
</comment>
</comment>
<comment id="c74" bloggerId="Michele Fiori">
<s id="s197">allora a sentenza la magistratura ci arriva ... e adesso Renzi cosa dirà su questo caso?</s>
<comment id="c75" bloggerId="corsarone">
<s id="s198">Povero Renzi, Verdini oggi lo martellerà per allungare la prescrizione.</s>
<comment id="c76" bloggerId="roberr">
<s id="s199">Oppure per tagliare ulteriormente la soglia di punibilità del falso in bilancio</s>
</comment>
</comment>
<comment id="c77" bloggerId="peppefreddi">
<s id="s200">Dirà: aspetteremo sereni gli altri gradi di giudizio.</s>
<comment id="c78" bloggerId="amerigo23">
<s id="s201">Credo che tre scandali in una settimana sono alquanto indigesti.</s>
<s id="s202">S'era appena comprato la corona d'alloro per glorificarsi quale moralista sommo.</s>
<s id="s203">Ora può  usarla solo per l'arrosto</s>
</comment>
</comment>
<comment id="c79" bloggerId="buddyguy">
<s id="s204">Chiamerà in causa di nuovo i gufi...</s>
<comment id="c80" bloggerId="sky65it">
<s id="s205">Scatenare un putiferio in seguito ad un giudizio in primo grado è da gufi.</s>
<s id="s206">Poi mi trova d'accordo su dimissioni in attesa del terzo grado di giudizio, quello si.</s>
</comment>
</comment>
<comment id="c81" bloggerId="anchisi">
<s id="s207">Non dirà niente. ormai ha capito che agli italioti va benissimo così.</s>
<s id="s208">In fondo l'italiano si è sempre sentito più furbo di tutti (anche se, da sempre, i fatti gli hanno dato torto da qualunque prospettiva).</s>
<s id="s209">Ribadisco, il problema non è Renzi, come non lo era Berlusconi, come non lo era nemmeno Mussolini, ma gli italiani che li appoggiavano e li idolatravano.</s>
</comment>
<comment id="c82" bloggerId="amerigo23">
<s id="s210">Che sono magistrati comunisti.</s>
<s id="s211">Il suo maestro direbbe proprio così </s>
</comment>
<comment id="c83" bloggerId="maurizio5303">
<s id="s212">Le sentenze di primo grado in materia di evasione fiscale sono rigettate per il 50% dalle corti di Appello.</s>
<s id="s213">Ne riparlerei  tra 3 mesi .</s>
</comment>
</comment>
<comment id="c84" bloggerId="paolo3110">
<s id="s214">Chiedi agli Americani che succede per evasione fiscale....perché non accade in Italia ??? per i politici italiani è qui l'America che si fanno le leggi per le proprie necessità...</s>
<comment id="c85" bloggerId="utente91819">
<s id="s215">Gli americani hanno potuto incastrare e mettere in galera Al Capone non perche' mandante di moltissimi omicidi ed altri reati, ( non avevano le prove...), ma perche' aveva evaso il fisco....!!!  In Italia , invece, agli evasori di danno Presidenze, posti di rilievo in Italia ed in Europa, e fra poco anche medaglie al valore civico....!!!!</s>
<s id="s216">Renzi ha detto che ha copiato il Jobs Act  da Obama, perche' non copia anche il sistema GIUSTIZIA degli States ???</s>
<comment id="c86" bloggerId="laurencelivermore">
<s id="s217">In Italia gli evasori fondano anche il "partito degli onesti"...addirittura "</s>
<s id="s218">5 stelle"...quindi fai tu.</s>
</comment>
<comment id="c87" bloggerId="sky65it">
<s id="s219">(errata) duecento milioni -> duecentomila euro</s>
</comment>
</comment>
<comment id="c88" bloggerId="munchkin">
<s id="s220">perchè negli Stati Uniti le leggi fiscali sono tali da consentirti l'autocompilazione della denuncia dei redditi per cui se sbagli è semplice dimostrare se si tratta di errore o meno.</s>
<s id="s221">Hai mai provato in Italia a presentare il bilancio di un'azienda o a presentare i giusitificativi all'agenzia per un presunto ammanco ?</s>
<s id="s222">Se in Italia si mettesse in gaera per evasione, ci sarebbero solo commercialisti ed avvocati a piede libero</s>
<comment id="c89" bloggerId="tantatanta">
<s id="s223">mai lavorato in USA? se applicassero seriamente leggi contro l'evasione, molti  commercialisti ed avvocati sarebbero gia' al fresco </s>
</comment>
<comment id="c90" bloggerId="munchkin">
<s id="s224">  @tantatanta  non come possessore d'azienda quindi in effetti non so se presentare bilancio li' sia estremamente più complicato dell'usare il software di autocompilazione dell' IRS Ricordo che in Italia se il tuo commercialista ti dice di pagare 10 e tu devi 100 all' agenzia delle entrate, in galera ci vai te sicuramente, il consulente dipende se riesci a dimostrare che nel suo errore ci fosse volontà di delinquere e non semplice incompetenza ( quindi no, non ci va ).</s>
</comment>
</comment>
</comment>
<comment id="c91" bloggerId="ninozzo">
<s id="s225">Molto bene, proseguite su questa strada.</s>
</comment>
<comment id="c92" bloggerId="nost">
<s id="s226">Se ha fregato, paghi.</s>
<s id="s227">Adesso però arrestino anche gli altri patron dei provider concorrenti.</s>
<s id="s228">Come?</s>
<s id="s229">Tiscali è l'unica società di telecomunicazioni italiana che ci è rimasta e quindi agli altri non si può fare nulla?</s>
<s id="s230">Capisco...</s>
<comment id="c93" bloggerId="Luca Bernino">
<s id="s231">il problema quando fregano... è che a pagare siamo noi.</s>
<s id="s232">Anzi, abbiamo già pagato.</s>
<s id="s233">Loro non pagano nulla.</s>
<s id="s234">Perchè con gli avvocati la scampano senza scucire un quattrino.</s>
</comment>
</comment>
<comment id="c94" bloggerId="pulp69">
<s id="s235">Spero che tra i tifosi GARANTISTI RenzVerdiniani ci sia gente come me, operaio metalmeccanico che sarà costretto ad andare in pensione a 68anni dopo 53anni di contributi.</s>
<s id="s236">Continuate pure a difendere gli indagati e condannati.</s>
<s id="s237">Ma lo sapete quanto ammonta la corruzione e l'evasione fiscale in Italia? </s>
<comment id="c95" bloggerId="stalinistasuper">
<s id="s238">Scusa, metalmeccanico,(ti rispetto per questo) ma prima di Renzi, tutti allegri pagavano...................dai adesso è tutta colpa di Renzi evasione, corruzzione, dissesto idrologico, opere non finite.</s>
<s id="s239">Facciamo meno i verginelli...................prima dov'eri?? io da funzionario di banca,iscritto al PCI e alla  Fisac CGIL e per essermi comportato con coerenza, sono stato demansionato per 4 anni.</s>
<comment id="c96" bloggerId="gabrieldelaroches">
<s id="s240">Infatti la deriva è iniziata quando il P.C.I. si è sciolto, ed è cominciata la sciagurata avventura dei DS e poi PD.</s>
<s id="s241">Tutto sarebbe dovuto rimanere com'era, immobile in un limbo senza tempo!</s>
</comment>
<comment id="c97" bloggerId="anchisi">
<s id="s242">Quindi, mal comune mezzo gaudio, per lei?</s>
</comment>
<comment id="c98" bloggerId="Tato Milano">
<s id="s243">In ogni discussione c'è sempre qualcuno che pensa di essere migliore e più intelligente degli altri.</s>
<s id="s244">Hanno fatto tutto loro, sanno tutto loro...qui abbiamo stalinistasuperstar,che con la sua immensa bontà da lezioni a tutti</s>
</comment>
<comment id="c99" bloggerId="utente91819">
<s id="s245">Non mi sorprende affatto che lei, funzionario di banca, ex PCI, prenda le difese di Renzi....che è nemico dei lavoratori e MOLTO AMICO dei Poteri Forti,....!!!</s>
<s id="s246">Forse voleva dire che è un Banchiere e non un bancario ???</s>
<s id="s247">Allora si che ci crederei.., comunque il metalmeccanico ha ragione da vendere...REnzi non ha le colpe di questo mondo, ma c'è da dire che invece di cominciare a curarle, le aggrava....a partire dalla poverta', immigrazione da invasione, tasse, sanita', lavoro, basta vedere chi ha messo come Ministri e si spiega tutto...Chi al loro posto non sarebbe in grado di farlo ???</s>
<s id="s248">L'Italia è piena di gente laureata, preparata, con lunghi anni di esperienza alle spalle..., ma è costretta ad emigrare...</s>
</comment>
</comment>
</comment>
</commentaries>
<links>
</links>
</document>
