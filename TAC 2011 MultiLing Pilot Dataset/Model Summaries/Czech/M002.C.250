V pátek 23. března 2007 bylo patnáct příslušníků Britského královského námořnictva zajato íránskými ozbrojenými autoritami v Perském zálivu nedaleko iráckého pobřeží. Incident se stal blízko vodní cesty Shatt al-Arab. Po komentáři bristké vlády Írán zveřejnil změněnou pozici incidentu, která byla mimo irácké vody a uvnitř íránských teritoriálních vod. Íránská vláda prohlásila, že to nebylo poprvé, kdy britské lodi vjely do íránských vod. Bristká vláda požaduje návrat svých vojáků. Spojené státy rovněž vyzvaly k okamžitému propuštění námořníků, podpořily tak pořadavek Spojeného království. V důsledku zadržení námořníků, Spojené království aktivovalo jejich "krizový štáb COBRA". O týden později Evropská Unie zveřejnila prohlášení, ve kterém vyzývá k propuštění všech 15 Britských námořníků.

Internetová stránka "provozovaná společníky Mahmúda Ahmadínežáda" uvádí, že zadržení námořníci by mohli čelit obvinění ze špionáže. Pokud bude toto prokázáno, mohou očekávat velmi vážný trest. Jedinci, kteří jsou souzeni a shledáni vinnými ze špionáže by byli potrestáni smrtí podle íránského zákona. Írán ve státním rozhlase také upozornil, že pokud by Spojené království šlo se stížností k Bezpečnostní radě OSN nebo by zmrazilo vztahy mezi oběma zeměmi, propuštění zajatců by to jen oddálilo a prohlásil, že s námořníky zachází "humánně" a že jsou "v dobrém zdravotním stavu."

Ve středu 4. dubna 2007 Íránský prezident Mahmúd Ahmadínežád oznámil, že patnáct bristkých námořníků bude propuštěno, že byli omilostněni jako dar britskému lidu. Dodal, že námořníci přiznali, že přišli do íránských teritoriálních vod. Britská vláda tvrdí, že doznání bylo vynuceno nátlakem. Další den námořníci přistáli na mezinárním letišti Heathrow po třinácti dnech zajetí. 