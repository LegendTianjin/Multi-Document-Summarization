90 ימי עבודות שירות לכלבן באבו גריב

יום שישי, השני ליוני, 2006

כמי שהורשע בראשון ביוני בידי חבר מושבעים צבאי על השתתפותו בהתעללות באסירים באבו גרייב, לשעבר סמל סנטוס קרדונה, בן 32, כלבן בצבא ארצות הברית, נשפט היום לתשעים ימי עבודות שירות והורד לדרגת רב טוראי.

קרדונה הואשם והורשע בשני סעיפים: תקיפה בנסיבות מחמירות, בשל שימוש בכלב רועים בלגי לצורך ביצוע איומים על עצירים תוך ביצוע פעולות "שבסבירות, עלולות לגרום למוות או פגיעה גופנית חמורה," ובשל הזנחת תפקידו בהקשר למעשה הנזכר. הוא זוכה משבעה סעיפים נוספים בהם הואשם.

קרדונה עמד בפני מאסר אפשרי של עד שלוש וחצי שנים על הסעיפים הנזכרים, ולמרות הרשעתו סנגורו הביע הקלה בתגובה לגזר הדין. הוא לא יוחזק במעצר במהלך המשך משפטו.
