Σεισμός 7 ρίχτερ σάρωσε την Αϊτή, προκαλώντας υλικές καταστροφές, απώλειες ανθρωπίνων ζωών ,ακόμα και του Αρχιεπισκόπου. Η έλλειψη επικοινωνίας δυσκολεύει τη διάσωση  εγκλωβισμένων. Κατέρρευσαν  νοσοκομεία δυσκολεύοντας την περίθαλψη τραυματιών. Ακολουθούν εκκλήσεις για βοήθεια, εθελοντές, νοσοκομεία, καθαρό νερό, τηλεπικοινωνίες και υπάρχει διεθνής ανταπόκριση. Έπονται τουλάχιστον 27 μετασεισμοί. Τα μέσα ενημέρωσης προειδοποιούν για τσουνάμι αν και οι επίσημοι φορείς το απορρίπτουν. Οκτώ ημέρες μετά οι επιζώντες διαμένουν σε πρόχειρους και ανθυγιεινούς καταυλισμούς, οι νεκροί ανέρχονται στους 222.570 και 3 εκατομμύρια άνθρωποι έχουν επηρεαστεί από τον σεισμό. Οι άνθρωποι είναι πανικοβλημένοι και κάνουν ό,τι μπορούν για να απεγκλωβίσουν παγιδευμένους. Κατά τον Πρόεδρο της Αϊτής  πρόκειται για ολική καταστροφή. Εννέα ημέρες μετά και αφού σώθηκαν 132 άνθρωποι σταματούν οι προσπάθειες εντοπισμού εγκλωβισμένων, αν και  υπάρχουν ελπίδες, προκειμένου οι οικονομικοί πόροι να αξιοποιηθούν για την ανακούφιση των πληγέντων. Τη στιγμή της ανακοίνωσης της απόφασης εντοπίζονται επιζήσαντες. Την έλλειψη αστυνόμευσης εκμεταλλεύτηκαν λαθρέμποροι ανθρώπων και δραπέτες των κατεστραμμένων φυλακών. Οι πληγέντες ενίοτε γίνονται βίαιοι. Ο Ερυθρός Σταυρός και η UNICEF μεριμνούν για τα ορφανά παιδιά καθώς  Αμερικανοί  αποπειράθηκαν να απαγάγουν παιδιά με πρόσχημα μια καλύτερη ζωή αλλά συνελήφθηκαν. Αναμένεται η ανοικοδόμηση της χώρας να διαρκέσει δεκαετίες προκαλώντας οπισθοδρόμηση αν και υπάρχουν διεθνείς δεσμεύσεις για βοήθεια. Οι εναπομείνασες δυνάμεις συσπειρώνονται παρόλο που ο αμερικανικός στρατός σταμάτησε τη μεταφορά θυμάτων από την Αϊτή εξαιτίας της ανησυχίας σχετικά με το κόστος νοσηλείας. Μετά τις εκκλήσεις γιατρών, η αμερικανική κυβέρνηση ξαναρχίζει πτήσεις μεταφοράς τραυματιών παρά τις αντιρρήσεις κυβερνητών. Το Παγκόσμιο Πρόγραμμα Σίτισης προσπαθεί να μειώσει τη βία που οφείλεται στον λιμό.




 








 
 
   

 


  

  

  

 
 
   
    
