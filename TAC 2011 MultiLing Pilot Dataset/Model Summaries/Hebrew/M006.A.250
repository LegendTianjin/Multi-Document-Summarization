ביום שלישי, ה-12 בינואר, 2010, הכתה רעידת אדמה בעוצמה 7 בסולם ריכטר את חופי האיטי. מכון הסיקור של ארצות הברית קבע כי מרכז הרעש היה מרוחק 15 קילומטרים דרומית מערבית לפורט-או-פרינס, בירת האיטי, בעומק  עשרה קילומטרים. הרעש הוגדר כגדול ביותר שתועד באיזור. מלבד לזעזועי המשנה הקשים, פקד את האיטי  רעש נוספת, בתוך שמונה ימים, בעוצמה 6.1 בסולם ריכטר.

לפי דו"ח של האו"מ הרעידות  הביאו למותם של 222,570 איש, ל-1,300,000 פליטים בנמלים, 766,000 אנשים עקורים מבתיהם, 310,000 פצועים ול-869 נעדרים. הנזק הכלכלי שספגה האיטי, הענייה במדינות ההמוספירה המערבית, הוערך ב-7.754 מיליארד דולר, והשאיר 71% מתושביה בעוני קיצוני.

בעקבות האסון שיגרה האיטי בקשות עזרה שנענו על ידי צוותי הצלה ממדינות שונות, סיוע ופינוי לנפגעים ותרומות כספיות. בירת האיטי סבלה מקריסת תשתיות תקשורת, חשמל, תעבורה ורפואה. בתי כלא קרסו, ומקרי אלימות, גניבות וסחר בילדים הוחרפו. יו"ר משימת האיטי של האו"מ אמר כי עלולות לעבור עשרות שנים עד לשיקום מלא של המדינה.

11 יום לאחר הרעידה הראשונה, הכריזה האיטי על הפסקת מאמצי החילוץ ללכודים. דוברת האו"מ הסבירה כי הסיכויים למציאת ניצולים היו קטנים מכדי להצדיק את המשאבים הנחוצים. שבוע לאחר מכן, הכריזה ממשלת ארצות הברית על עצירת פינויים מהאיטי לצרכי סיוע רפואי, עקב סירוב בתי חולים לקבל את הפליטים, אך חזרה בה מהחלטתה מאוחר יותר.

בתוך כך, נעצרו עשרה אזרחי ארצות-הברית, השייכים לקבוצת NCLR, באשמת חטיפה לכאורה של 33 ילדים. מטרת חברי הקבוצה הבפטיסטית היתה להביאם לאימוץ בקהילה הבפטיסטית ברפובליקה הדומיניקנית, והם פעלו ללא מסמכים או היתרים. ראש ממשלת האיטי הגיב באומרו כי זו היתה "חטיפה, לא אימוץ". חברי הקבוצה הועמדו למשפט בארצות הברית. 