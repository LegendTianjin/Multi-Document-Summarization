מרוץ הטור דה פראנס לשנת 2007 הגיע לסיומו ביום ראשון, ה-29 ליולי, עם נצחונו של הרוכב הספרדי אלברטו קונטאדור. קונטאדור עקף את הזוכה במקום השני, קאדל אוונס מאוסטרליה, ב-23 שניות. במקום השלישי זכה שותפו לקבוצה של קונטאדור, לוי לייפהיימר מארה"ב, בעיכוב של 31 שניות. הקבוצה הזוכה בדירוג הכולל היתה "Discovery Channel Pro Cycling Team", בעוקפה את "Caisse dEpargne" ב-19 דקות ו-36 שניות ואת "CSC" ב-22 דקות ו-10 שניות.

המרוץ המסורתי יצא מכיכר טרפלגר שבלונדון, בשישי ליולי, ונמשך 21 יום, בהם 20 ימי מירוצים. לונדון התגאתה באירוח ה"גראנד דפארט" של המסע, אשר שני המירוצים הראשונים בו נערכו בתחומה. יותר מחצי מיליון צופים עמדו לאורך המסלול בלונדון והריעו לרוכבים. המירוץ חל ביום השנה השני למתקפת הטרור ב-2005, ורמת הביטחון היתה גבוהה, אך חשאית.

בעוד שהמירוצים בלונדון עברו ללא פגע, הופעלו שני מטעני חבלה בנקודה לאורך מסלול המירוץ בספרד, לפאתי בלאגווה. לא דווח על נפגעים, שכן המטענים הופעלו כשרוכבי האופניים לא היו באיזור, למרות שקיימים דיווחים סותרים, הממקמים את הפיצוצים לפני ואחרי הגעת הרוכבים.

קבוצת Astana נאלצה לפרוש מהמירוץ לאחר שרוכב מטעמה, אלכסנדר וינוקורוב, נכשל בבדיקת דם שבוצעה לאחר נצחונו באחד המירוצים. בבדיקות שנערכו נמצא כי וינוקורוב ביצע עירוי לדמו עם דם הומולוגי. וינוקורוב הכחיש את העבירה שיוחסה לו וטען כי אנומליות עשויות היו להופיע בדמו עקב התרסקות שעבר ב-12 ליולי. עם זאת, קבוצתו נתבקשה לעזוב את המירוץ, על שלושת הרוכבים מטעמה בעשירייה המובילה.

הרוכב מיכאל רסמוסן, אשר הוביל באותה עת במירוץ, הודח על ידי קבוצתו "רבובנק", על כך ששיקר להם לגבי מיקומו ביוני. זאת לאחר שננזף על דבר דומה ארבע פעמים בעבר.  