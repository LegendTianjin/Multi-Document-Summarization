क्योटो प्रोटोकौल, जो कि १९९७ का जलवायु परिवर्तन पर समझौता है, उसकी अवधि सन २०१२ में समाप्त होनी है। इसकी जगह पर एक नया समझौता तैयार करने की ज़रूरत है। इसी उद्देश्य से बाली, इंडोनेशिया में संयुक्त राष्ट्र संघ ने सम्मेलन आयोजित किया। इसे १९० देशों से आए प्रतिनिधियों ने भाग लिया। सबको एक ही दुविधा थी कि क्या इस पेंचीदे मामले पर फ़ैसला हो पायेगा या नहीं। सम्मेल्न दो गुटों में बँटा हुआ था। एक तरफ़ थे केनेडा,अमरीका और जापान और दूसरी तरफ़ युरोपीय संघ्। यह उल्लेखनीय बात है कि अमरीका ने क्योटो प्रोटोकौल पर हस्ताक्षर नहीं किये थे।
अमरीका चाहता था कि कोई पहले से तय मापदंड न लगाए जाएँ और उन्हें बाध्य न करें। युरोपीय संघ दूसरी तरफ़ सन २०२० तक २५% से ४०% तक उत्सर्जन कम करने के पक्ष में था। उनका मानना था कि लक्ष्य अभी निर्धारित कर लेना चाहिए जिससे भूमंड्लीय तापक्रम वृद्धि से लड़ने के लिये समय मिल सके किन्तु अमरीका के अनुसार लक्ष्य समझौते पर बहस शुरु होने के बाद निर्धारित होनी चाहिए। 
जब लगने लगा कि बैठक बिना निर्णय के समाप्त हो जाएगी तो भारत के सुझावों को अमरीका ने स्वीकार कर लिया। इसके तहत एक समय सीमा तय की गई जिसमें जलवायु परिवर्तन समझौता तैयार कर लिया जाएगा। इस समझौते में बाली रोडमैप तैयार किया गया।
सम्मेलन १५ दिसम्बर को समाप्त हो गया लेकिन मतभेद अभी बाकी हैं।
