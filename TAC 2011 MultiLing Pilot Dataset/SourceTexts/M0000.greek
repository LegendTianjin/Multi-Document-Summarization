2005/01/08 Οι δωρεές του 2005 για την ενίσχυση των πληγέντων από το τσουνάμι εκπίπτουν από τη φορολογία για το 2004 στις ΗΠΑ
Σάββατο, 8 Ιανουαρίου 2005
Οι Αμερικανοί πολίτες που έκαναν δωρεές το 2005 για να βοηθήσουν τα θύματα του τσουνάμι μπορούν να έχουν φοροαπαλλαγή για τις δωρεές τους στην επιστροφή φόρων του 2004, χάριν σε ένα σχέδιο νόμου που πέρασε γρήγορα με προφορική ψηφοφορία στην Αμερικανική Βουλή των Αντιπροσώπων και την Αμερικανική Γερουσία και υπογράφηκε ως νόμος από τον Πρόεδρο Τζορτζ Μπους.
Χωρίς το νέο νόμο, όσοι έκαναν δωρεές θα έπρεπε να περιμένουν μέχρι το 2006 και την επιστροφή φόρων του 2005 για να μπορέσουν να έχουν φοροαπαλλαγή για τις φιλανθρωπικές δωρεές τους. Ο νόμος έχει ως στόχο να προωθήσει τις δωρεές στην προσπάθεια ανακούφισης των πληγέντων από το τσουνάμι.
Το ειδησεογραφικό δίκτυο CBS αναφέρει πως το Κέντρο Φιλανθρωπίας του Πανεπιστημίου της Ιντιάνα εκτιμά ότι έχουν δοθεί περίπου 322 εκατομμύρια αμερικανικά δολάρια σε αγαθά και μετρητά από ιδιώτες Αμερικανούς πολίτες και εταιρείες, επιπρόσθετα με τα 350 εκατομμύρια που υποσχέθηκε η κυβέρνηση.
Τα αποτελέσματα δημοσκόπησης του Associated Press (AP/ISOS) δείχνουν ότι τρεις στους δέκα Αμερικανούς πολίτες έχουν κάνει δωρεές στους Οργανισμούς Παροχής Βοήθειας στους πληγέντες από το τσουνάμι.
