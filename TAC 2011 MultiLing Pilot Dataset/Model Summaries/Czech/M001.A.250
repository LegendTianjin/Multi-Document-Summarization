7. července 2005 řada koordinovaných sebevražedných výbuchů zasáhla systém londýnské městské dopravy během ranní dopravní špičky, když tři bomby vybuchly ve třech vlacích londýnského metra. Čtvrtá bomba explodovala v autobusu o hodinu později. 52 lidí bylo zabito, také všichni čtyři atentátníci, okolo 700 bylo zraněno v nejsmrtelnějším teroristickém činu v Londýně od dob druhé světové války. Všichni atentátníci byli občany Velké Británie. K odpovědnosti za útoky se přihlásila Al Qaeda, policie si ale není jistá, jakou opravdu sehrála při útocích roli.

Útočníci byli zachyceni sledovací kamerou, jak přijíždí v den výbuchů do stanice Kings Cross. Pak byli spatřeni, jak odchází každý sám 20 minut před explozemi. Bylo také odhaleno, že útočníci plán nacvičovali devět dní předtím. Pět dnů po útocích policie prohledala šest domů v Leedsu v souvislosti s výbuchy. V jednom z objektů bylo nalezeno významné množství výbušnin. Dva občané byli obviněni kvůli jejich údajnému zapojení do přípravy útoků.

Pět mužů bylo usvědčeno a potrestáno doživotními tresty za účast na neúspěšném dalším bombovém útoku. Bylo odhaleno, že zločinci plánovali výbuch v nočním klubu, elektrárně a nákupním centru. Jeden z nich byl vyhoštěn z Itálie, kam odletěl hned po neúspěšném útoku. Odposlechy telefonu dovedly policii do Říma k zátahu na byt jeho bratra, kde byl dopaden.

Přeživší útoků vytvořili online petici volající po nezávislém veřejném vyšetřování útoků. Britská vláda odmítla volání po veřejném vyšetřování, převážně kvůli nákladnosti.
 
Při čtvrtém výročí útoků byl v Hyde Parku v Londýně odhalen 3,5metrový nerezový pomník obětem. Byl inaugurován za přítomnosti nejvýznamnější britských politiků.
