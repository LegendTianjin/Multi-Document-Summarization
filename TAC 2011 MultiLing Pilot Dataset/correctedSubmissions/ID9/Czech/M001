Londýnský bombový útok: policie prohledává domy v Leedsu

Úterý, 12. července 2005

Policie z hrabství West Yorkshire dnes prohledala šest domů v Leedsu v souvislosti s bombovými útoky v Londýně. Domy byly prohledány v oblastech Burley, Beestonu a Holbecku. Další objekty byly prohledány v Dewsbury, asi osm mil od centra města. Razie začaly dnes ráno v 6:30 po vystavení povolení k domovní prohlídce v rámci Zákona o terorismu z roku 2000. Policie je stále přítomna v jednom z objektů a prohlídky označila za významné a vedené výzvědnou zpravodajskou službou. Přístup do jednoho z domů byl zajištěn robotem řízenou explozí. Do dalších domů vnikli ozbrojení policisté. Komisař Londýnské metropolitní policie Sir Ian Blair řekl, že operace "přímo souvisí se čtvrtečními násilnostmi". "Významné množství" výbušnin bylo objeveno v objektu v Burley. Po objevení těchto výbušnin byli na místo vysláni pyrotechnici na jejich zneškodnění. Asi 600 lidí bylo z okolí evakuováno. Přechodné přístřeší a jídlo je zajištěno obecním úřadem v zábavním centru v Kirkstallu vzdáleném asi jednu míli. 
Po roce Londýn vzpomíná na oběti 7.7. Pátek, 7. července 2006
Londýňané si připomínají jeden rok od teroristických útoků na jejich veřejnou dopravu, které si vyžádaly 52 životů. Loni v tento den řada koordinovaných sebevražedných výbuchů zasáhla systém londýnské městské dopravy během ranní dopravní špičky, když tři bomby vybuchly v rozmezích 50 vteřin ve třech vlacích londýnského metra. Čtvrtá bomba explodovala v autobusu téměř o hodinu později na náměstí Tavistock.  Padesát dva lidí bylo zabito při útocích, také všichni čtyři atentátníci, okolo 700 bylo...
