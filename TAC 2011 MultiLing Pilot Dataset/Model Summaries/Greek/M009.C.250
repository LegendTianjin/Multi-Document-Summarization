Στις 5 Απριλίου 2008 αφίχθη η Ολυμπιακή φλόγα στο Λονδίνο, ακολούθησε ομιλία του πρωθυπουργού και λαμπαδηδρομία. Παράλληλα, 500 διαδηλωτές διαμαρτύρονταν για επίκαιρα ζητήματα. Έτσι, κατά τη λαμπαδηδρομία έγιναν περίπου 25 συλλήψεις ακτιβιστών και η πορεία της φλόγας συνεχίστηκε με έντονη αστυνόμευση.  Την ίδια μέρα κινεζικές δυνάμεις ασφαλείας άνοιξαν πυρά εναντίον Θιβετιανών διαμαρτυρομένων. Η ολυμπιακή δάδα, που άναψε στην Ελλάδα, θα κάνει το γύρο του κόσμου και θα καταλήξει στην Κίνα, για να ανάψει τη φλόγα κατά τη διάρκεια της τελετής έναρξης. Κατά τη διάρκεια του ταξιδιού η φλόγα σταμάτησε στο Σαν Φρανσίσκο, όπου την υποδέχθηκαν με διαμαρτυρίες. Ενώ δεν πέρασε από την Ταϊβάν καθώς δε δέχονται να υποδεχθούν την φλόγα χωρίς σημαίες, σύμβολα και τον εθνικό ύμνο της Δημοκρατίας της Κίνας. Ωστόσο, ειδικοί διοργάνωσαν νυχτερινή λαμπαδηδρομία για την προστασία των ανθρωπίνων δικαιωμάτων. Στο Παρίσι η πορεία διακόπηκε τρεις φορές από ακτιβιστές διαδηλωτές του Θιβέτ και αναρτήθηκαν πανό. Η Κινεζική Επιτροπή δεν μετέδωσε τέτοια πλάνα.  Οι Ολυμπιακοί Αγώνες του Πεκίνο ξεκίνησαν στις 8 Αυγούστου του 2008, με 2008 κρουστά όργανα, ρητά του Κομφουκίου, παραστάσεις και την παρέλαση των ομάδων. Αργότερα, αποκαλύφθηκε ότι τμήματα της τελετής ήταν οπτικά εφέ. Πριν από την έναρξη διακηρύχθηκε ότι δεν επιτρέπεται η πρόσβαση σε κανένα ιδιωτικό αυτοκίνητο κοντά στις Ολυμπιακές εγκαταστάσεις του Πεκίνου προκειμένου να μην ενισχυθεί κι άλλο το ήδη έντονο κυκλοφοριακό πρόβλημα. Φαντασμαγορικά έληξαν οι Ολυμπιακοί Αγώνες του 2008 στο Πεκίνο και η σκυτάλη παραδόθηκε στον δήμαρχο του Λονδίνου. Η Κίνα, η Αμερική και η Ρωσία πήραν τα περισσότερα μετάλλια σε αυτή τη διοργάνωση. 











