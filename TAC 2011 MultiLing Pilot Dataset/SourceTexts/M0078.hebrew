צבא ארצות הברית מתעתד להעמיד קצין באבו גרייב למשפט צבאי

שבת, 27 לינואר, 2007

לויטננט קולונל סטיבן לי ג'ורדן יישפט בבית משפט צבאי על מעורבותו בתיק ההתעללות בכלא אבו גרייב, כפי שהודיע אתמול צבא ארצות הברית. ג'ורדן יעמוד למשפט בגין שמונה סעיפים. ההאשמות כוללות התאכזרות, התעללות באסירים, הפרת פקודה מקצין מפקד, הזנחת תפקידו מדעת ומסירת עדויות שקר. ג'ורדן הוא הקצין האמריקני היחיד המואשם במסגרת תיק אבו גרייב- אחד עשר חיילים נשפטו עד כה לעד עשר שנות מאסר.

ג'ורדן בן ה-50, קצין במילואים מוירג'יניה, היה אחראי על מרכז החקירות באבו גרייב, בית הכלא הידוע לשמצא בפאתי בגדד. תחת פיקודו, חיילים צילמו אסירים ערומים בתנוחות משפילות. הקצין עצמו לא נכח באף אחת מן התמונות. ג'ורדן עומד בפני גזר דין מירבי כולל של 22 שנים בעבור שמונת הסעיפים.

