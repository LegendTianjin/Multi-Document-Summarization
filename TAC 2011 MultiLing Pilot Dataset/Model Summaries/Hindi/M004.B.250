बाली, इंडोनेशिया में क्योटो प्रोटोकौल की समाप्ति पर आने वाले नये समझौते पर वार्ता करने के लिये संयुक्त राष्ट्र संघ ने जलवायु परिवर्तन सम्मेलन बुलाया। इअसमे १९० देशों से आये प्रतिनिधियों ने हिस्सा लिया। शुरु में ही स्पष्ट हो गया कि इस सम्मेलन से ज़्यादा उम्मीद नहीं है। युनाइटिड नेशन्स फ्रेमवर्क कनवेंशन औन क्लाइमेट चेंज के कार्यकारी सचिव युवो बोअर ने स्पष्ट शब्दों में कहा कि बाली में किसी लक्ष्य और समय सीमा तय होने की कोई उम्मीद नहीं है। पर इतना काफ़ी है कि यहाँ अगले दो वर्षों में इस समस्या के समाधान पर कोई समझौता हो पाए। 
युरोपीय देशों का लक्ष्य था कि भारी मात्रा में उत्सर्जन रोका जाए। अमरीका ने कहा कि ऐसा समझौता बनाया जाए जो आर्थिक  रूप से स्थायी हो वनों को बचाये रखने के लिये विकसित देशों को कार्बन ट्रेडिंग द्वारा आर्थिक सहायता देने की बात कही गई।
औस्लो में नोबल पुरुस्कार जीतने वाले गोर ने विश्व को सबसे ज़्यादा प्रदूशित करने वाले देश अमरिका और चीन से भूमंडलीय तापक्रम वृद्धि से लड़्ने के लिए साहसिक कदम उठाने को कहा। 
बाली में चल रहे सम्मेलन में यह तय नहीं हो पाया कि कितनी ग्रीन हाउस गैस घटानी है।
शनिवार को सर्वसम्म्ति से यह सम्मेलन समाप्त हुआ और इसे बाली रोडमैप का नाम दिया गया। इसमें क्योटो प्रोटोकौल की जगह लेने वाले समझौते की समय सीमा तय करने के लिये एक समय सीमा तय करने का फैसला लिया गया।
