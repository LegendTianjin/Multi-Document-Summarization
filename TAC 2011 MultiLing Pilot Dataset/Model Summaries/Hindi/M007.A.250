अमरीका की सेना के कोर्ट मार्शल ने ३६ साल का चार्ल्स ग्रैनर को ईराक की अबू ग्राएब जेल में कैदियों के साथ दुर्व्यवहार करने का दोषी पाया और उसे दस साल की सज़ा सनाई। अपने बचाव में ग्रैनर ने बताया कि अधिकारियों को इसका पता था और वह सिर्फ उनके आदेश का पालन कर रहा था। मुकद्द्मे की जाँच के दौरान जेल के अंदर ली गई तस्वीरें और विडियो न्यायालय को दिये ग​ए। फरवरी के महीने में आस्ट्रेलियाई दूरदर्शन ने अबू ग्राएब जेल में कैदियों के साथ हुए दुर्व्यवहार की तस्वीरें प्रसारित कीं। 
इसी माह अमरीका के मेजर जनरल जियोफ्री मिलर, जो अबू ग्राएब जेल में पूछताछ अधिकारी थे, ने कोर्ट मार्शल की कार्यवाही के समय बयान देने से मना कर दिया। उनसे पूछा जा रहा था कि क्या उन्होंने कैदियों को डराने के लिये कुत्तों का प्रयोग करने की आग्या दी थी या नहीं। अक्टूबर ५, २००५ में बुश सरकार के विरोध को अनसुना करते हुए अमरीका के संघीय न्यायालय ने अबू ग्राएब शोषण कांड से संबन्धित तस्वीरें और विडियो का निर्मोचन करने का आदेश दे दिया।
