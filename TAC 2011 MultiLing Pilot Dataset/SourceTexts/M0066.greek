Η αμερικανική κυβέρνηση θα ξαναρχίσει τη μεταφορά τραυματιών από την Αϊτή
  
Τρίτη 2 Φεβρουαρίου 2010

Η κυβέρνηση των ΗΠΑ θα ξαναρχίσει τις πτήσεις για τη μεταφορά τραυματιών από την Αϊτή, μετά από τις προειδοποιήσεις των γιατρών ότι πιθανόν πολλοί να πεθάνουν, εάν δε λάβουν άμεση ιατρική φροντίδα. Οι αεροδιακομιδές είχαν σταματήσει την Τετάρτη λόγω προβλημάτων που αφορούσαν τον τόπο μεταφοράς και το κόστος νοσηλείας των τραυματιών. Ο Tommy Vietor, ένας εκπρόσωπος του Λευκού Οίκου, είπε την Κυριακή ότι οι αεροδιακομιδές θα ξαναρχίσουν μέσα στις επόμενες δώδεκα ώρες. 

Ο Vietor είπε ότι Αϊτινοί με τραυματισμούς στην σπονδυλική στήλη και εγκαύματα μεταφέρθηκαν για περίθαλψη στις ΗΠΑ, οι περισσότεροι στη Φλόριντα. Ο κυβερνήτης της πολιτείας, Charlie Crist, γνωστοποίησε στην κυβέρνηση Obama την προηγούμενη εβδομάδα ότι το υγειονομικό σύστημα της Φλόριντα κλήθηκε να αντιμετωπίσει ένα σημαντικό αριθμό τραυματιών από την Αϊτή και ότι τα θύματα έφεραν σοβαρούς τραυματισμούς, με αποτελέσματα να αυξάνεται η πίεση στο υγειονομικό σύστημα της Φλόριντα. Ο Crist ζήτησε από την Ομοσπονδιακή Κυβέρνηση να ενεργοποιήσει το Ιατρικό Σύστημα για Εθνικές Καταστροφές, το οποίο συχνά χορηγεί τα απαραίτητα κονδύλια για τα θύματα καταστροφών. 
 
Το Παγκόσμιο Πρόγραμμα Σίτισης άρχισε, επίσης, να διανέμει τρόφιμα στις γυναίκες της Αϊτής την Κυριακή. Ένας εκπρόσωπός του δήλωσε ότι αποφάσισαν να παρέχουν τρόφιμα μόνο στις γυναίκες, σε μια προσπάθεια να μειωθεί η βία που προκαλεί το ενδεχόμενο λιμού. Διανεμήθηκε ρύζι σε δεκαέξι περιοχές στην πρωτεύουσα της Αϊτής, Πορτ-ο-Πρενς. Το Παγκόσμιο Πρόγραμμα Σίτισης έδωσε 25 κιλά (ή 55 λίβρες) ρύζι σε κάθε γυναίκα, το οποίο είναι αρκετό για να ταΐσει μια μέση οικογένεια στην Αϊτή για δύο εβδομάδες.
