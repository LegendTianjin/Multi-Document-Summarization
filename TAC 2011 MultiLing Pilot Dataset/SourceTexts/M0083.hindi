एटलांटिक में मिले ध्वंसावशेष लापता विमान के होने की पुष्टि करते हैं।
मंगलवार, जून २, २००९
जो मलबा ब्राज़ील के तट से ६५० कि.मी. दूर मिला था वह लापता जहाज़ के होने की पुष्टि करता है।
ब्राज़ील के रक्षामंत्री नेल्सन जौन ने बताया कि कोई नहीं बचा। 
हवाई जहाज़ की सीटें और लाइफ़ जैकिट मंगलवार को एटलांटिक के पानी में तैरते हुए मिले। उसी दिन फ़्रांस का एक जहाज़ इस क्षेत्र में आया और अवशेषों की पुष्टि की। सी एन एन के अनुसार ब्राज़ील नौसेना का एक विमान आज घटना स्थल पर आएगा। 
राहत दल का सबसे आवश्यक काम काकपिट वायस और डाटा रिकार्डर को ढूँढने का होगा जिससे घटना का कारण पता चल सके। ब्राज़ील के रक्षा मंत्रालय ने कहा कि ढूँढना बहुत मुश्किल कार्य लगता है क्योंकि समुद्र बहुत गहरा है। कहीं कहीं पर तो यह २००० से ३००० मीटर (६५०० से ९८०० फुट) तक गहरा है।
एयर फ़्रांस फ़्लाइट ४४७ एक एयरबस ३३० थी जो रियो डी जानेरियल होते हुए फ़्रांस से पैरिस जा रही थी। इसमें २२८ लोग थे। तूफ़ान की वजह से इसका रडार से संपर्क टूट गया। 