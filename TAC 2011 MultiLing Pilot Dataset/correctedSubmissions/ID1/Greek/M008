Η Αirbus είχε ήδη συστήσει την αντικατάσταση ενός τμήματος αυτού του συστήματος, των σωλήνων pitot, σε όλα τα αεροσκάφη τύπου A330. Η Air France δεν το είχε κάνει αυτό στο αεροπλάνο που συνετρίβη, αν και το σύνολο του στόλου της διαθέτει τώρα το τροποποιημένο σχέδιο. Έκτοτε, έχουν αναγνωριστεί τρία ακόμη περιστατικά που φαίνεται να συνδέονται με παρόμοιες συνθήκες. Το Εθνικό Συμβούλιο Ασφάλειας Μεταφορών των Ηνωμένων Πολιτειών εξετάζει δύο περαστικά εκτός αμερικανικού εδάφους, καθώς νωρίτερα αυτό το μήνα ένα άλλο αεροσκάφος τύπου A330 της Air France, το οποίο είχε εξοπλιστεί με τους νέους σωλήνες, αντιμετώπισε μια σειρά παρόμοιων προβλημάτων ενώ πετούσε από την Ιταλία προς τη Γαλλία.
Ο κύριος στόχος των συνεργείων έρευνας είναι να εντοπίσουν τους καταγραφείς δεδομένων πτήσης και φωνής του πιλοτηρίου που θα βοηθήσουν να βρεθούν τα αίτια της συντριβής. Ωστόσο, ο υπουργός ’μυνας της Βραζιλίας είπε ότι μπορεί να είναι δύσκολο να εντοπιστούν, λόγω του μεγάλου βάθους του ωκεανού στην περιοχή, λέγοντας ότι «θα μπορούσαν να βρίσκονται σε βάθος 2.000 ή 3.000 μέτρων (6.500 έως 9.800 πόδια) 
Ο διευθύνων σύμβουλος Thomas Enders είπε σε μια δήλωση, «Θέλουμε να μάθουμε τι συνέβη, καθώς η βελτίωση της εναέριας ασφάλειας είναι η ύψιστη προτεραιότητα μας. Δεσμευόμαστε πλήρως να υποστηρίξουμε την παράταση των ερευνών με μια σημαντική συνεισφορά». Παρόλο που οι κατασκευάστριες εταιρίες των αεροσκαφών παρέχουν συνήθως τεχνική υποστήριξη στις έρευνες, η χρηματοδότηση συχνά δεν είναι εφικτή λόγω της αμεροληψίας που απαιτείται (στις έρευνες), με τον εκπρόσωπο της Airbus, Stefan Schaffrath, να λέει ότι η κίνηση της εταιρείας ήταν άνευ προηγουμένου.
