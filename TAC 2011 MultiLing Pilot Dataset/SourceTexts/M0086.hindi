एयर फ़्रांस फ़्लाइट ४४७ की संभव लाशें, ध्वंसावशेष मिले। 
शनिवार, जून ६, २००७
ब्राज़ील की वायु सेना ने एयर फ़्रांस फ़्लाइट ४४७ के ध्वंसावशेष व लाशें एटलांटिक महासागर से निकाले हैं। अब तक दो लाशें मिल चुकी हैं।
ब्राज़ील वायु सेना के कर्नल जार्ज अमरल ने पुष्टि की कि दो लाशें मिली हैं। मलबे में उन्हें एक सीट, अटैची, आक्सीज़न मास्क, लैपटौप कंप्यूटर और यात्रियों को दिया गया एक टिकट मिला। उन्होंने कहा कि विशेषग्य इन चीज़ों की जाँच करने के लिये रवाना हो चुके हैं। २२८ यात्री मारे ग​ए हैं। पहले यह समझा जा रहा था कि जो मलबा उस स्थान से मिला था वह उस क्षेत्र से गुज़रने वाले जहाज़ों का है। 
एयर फ़्रांस फ्लाइट ४४७ ,जो ब्राज़ील से फ़्रांस जा रही थी, १ जून को एटलांटिक महासागर के ऊपर गायब हो गई थी। रेडियो द्वारा इससे आखिरी संपर्क स्थानीय समय २२:३०(०१:३०यू टी सी) पर हुआ था। उसके बाद यह विमान रडार से ब्राज़ील तट से १९० मील दूर गायब हो गया था।
जहाज़ के दुर्घट्नाग्रस्त होंने के कारण नहीं पता चल सका है। आज पहले फ़्रांसीसी अधिकारियों ने खुलासा किया कि गायब होने से पहले विमान ने २४ गलत संदेश भेजे थे। उन्होंने यह भी बताया कि विमान का आटो पायलट भी नहीं चल रहा था। विमान के गलत संदेशों की वजह से यह पता लगाना मुश्किल है कि उसका आटो पायलट क्यों नहीं चल रहा था। २००१ के बाद यह सबसे बड़ी विमान दुर्घटना बताई जा रही है।