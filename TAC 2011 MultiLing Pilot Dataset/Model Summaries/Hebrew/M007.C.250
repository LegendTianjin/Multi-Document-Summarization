סיכום: התעללות בכלא אבו-גראיב

בטקסס, ארצות הברית, מצא בית משפט צבאי של צבא ארצות הברית, את רב-טוראי צ'ארלס גרנר אשם בהתעללות באסירים בכלא העיראקי אבו גראיב. גרנר תואר כמנהיג חוליה, במהלך משפטו, שם גם הוצגו סרט וידאו ותמונות שנלקחו מתוך הכלא בנובמבר 2003 ומאוחר יותר פורסמו לציבור והסבו את תשומת לב העולם להתעללות המתרחשת בבית הסוהר. 

חבר המושבעים גזר על גרנר עשר שנות מאסר. תשעה חיילים אמריקניים נוספים נמצאו אשמים בהאשמות שמקורן בשערוריית ההתעללות באבו גראיב.
מג'ור גנרל ג'פרי מילר, מפקד בכיר בצבא ארצות הברית שפיקח על אחזקת וחקירת עצירים במתקני מפרץ גואנטנמו ואבו גראיב, סירב להעיד בהליך משפט צבאי, תוך הסתמכות על זכותו שלא להפליל עצמו. זו היתה הפעם הראשונה בה תפקידם של קצינים בכירים בשערורייה הועלה באופן רשמי. 

אלווין ק. הלרשטיין, שופט פדרלי בארצות הברית, הורה על פרסומן של74  תמונות ושלושה סרטי וידאו נוספים הנוגעים לפרשה. ממשל בוש טען כי החומרים הנדונים עלולים לדרבן ארגוני טרור לפגוע באזרחים וחיילים אמריקאנית נוספים מחוץ לתחומי המדינה. מנגד, השופט המחוזי התנגד בתוקף, בטענה כי העלמת התמונות שקולה לכניעה בפני סחיטה. 

"דייטליין", תוכנית אקטואליה המשודרת ברשת אס.בי.אס, חשפה תמונות חדשות אשר לכאורה מתארות עוד מהתעללות האסירים. בתוכנית סופר כי התמונות היוו דוגמאות לרמת ההתעללות שבוצעה בכלא, וכללו חומר שלא נראה בעבר, כגון הרג, עינוי והשפלה מינית. נטען בנוסף שעקב סיום תחמושת גומי לחיילים, הם הם החלו לעשות שימוש בתחמושת חיה. כמה תמונות מתארות ככל הנראה את צ'ארלס גרנר, ששיחק בתפקיד מרכזי בשערוריית ההתעללות הקודמת. 
בממשלת ארה"ב הביעו דאגה לגבי התמונות החדשות שפורסמו. ג'ון בלינגר ממחלקת המדינה של ארה"ב אמר לבי.בי.סי: "הרגשנו שזו היתה פלישה לפרטיותם של העצורים עצמם להרשות את שחרורן של התמונות... ושהפרסום יכל גם ללבות את הלהבות ברחי העולם ולגרום לאלימות אפשרית נוספת".
 
קצינים בצבא ארצות הברית ציינו כי כלא אבו גראיב ייסגר במהלך החודשים הקרובים ואסיריו יועברו למתקני כליאה אחרים בתחומי עיראק. 