Důstojník americké armády z vězení Abú Graib postaven před soud

Sobota, 17. ledna 2007

Včera oznámila americká armáda, že podplukovník Armády USA Steven Lee Jordan stane před vojenským soudem kvůli své roli v případu mučení vězňů v Abú Graibu. Jordan bude čelit obžalobě z osmi přečinů. Obvinění zahrnují krutost, špatné zacházení s vězni, neuposlechnutí rozkazu nadřízeného důstojníka, úmyslné zanedbání povinnosti a lživá sdělení. Jordan je jediným americkým důstojníkem obviněným v případu Abú Graib - předtím bylo odsouzeno jedenáct vojáků k až deseti letům vězení.

Padesátiletý Jordan, rezervista z Virginie, velel vyšetřovacímu centru v Abú Graibu, nechvalně známém vězení na předměstí Bagdádu. Pod jeho vedením vojáci fotografovali nahé vězně v ponižujících pózách. Důstojník samotný na žádné z fotografií nebyl. Jordan čelí trestu až 22 let odnětí svobody za všech osm bodů obžaloby dohromady.