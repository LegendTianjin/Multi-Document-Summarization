רעידת אדמה שהיתה מלווה בצונאמי אירעה בדצמבר 2004 במרכז האוקיינוס ההודי. האירוע נמשך כ – 500 שניות ושחרר אנרגיה אקוויוולנטי לזו המשחררת פצצה בת 100 מיליארד טון חומר נפץ. מעריכים כי מספר הקורבנות עשוי להגיע ל – 150 אלף נפש. הרוב המכריע של הקורבנות הינו נשים שדאגו להצלת ילדיהם בעוד אשר הגברים ששהו יותר במקומות עבודה דאגו לעצמם בלבד. בין הנעדרים כעשרת אלפים אזרחים זרים.
כבר עתה נותרו כמיליון בני אדם ללא קורת גג ואילו מספר האנשים הסובלים מתת תזונה מגיע ל – 5 מיליון. המדינות שניזוקו הן בעיקר אינדונזיה, סרי לנקה והודו. במחוז אצ'ה באינדונזיה בלבד נספו מעל שמונים אלף איש. אינדונזיה הודיעה שהפסיקה לספור גופות והיא מתרכזת בניעת התפרצות מגיפות כטיפוס הבטן. בסרי לנקה נספרו עד עתה כשלושים אלף הרוגים ואילו מספר הקורבנות בהודו מגיע כבר לשמונת אלפים.
אומות העולם נרתמו לעזרת המדינות שנפגעו. ארה"ב הבטיחה 350 מליון דולר ומיד אחריה הודיעה ממשלת יפן על מתן סיוע בסך חצי מליארד דולר. הודעת הממשל האמריקני כי אזרחים שיתרמו, תרומותיהם תנוכינה ממס הכנסה הביאו לכך ששלושה מתוך עשרה אמריקנים תרמו לאירגוני העזרה השונים והכפילו את שיעור התרומה האמריקנית. מדינות אחרות נרתמו גם הן לעזרה אם כי באופן משמעותי פחות מיפן וארה"ב. סין תרמה 60 מליון דולר בלבד, פחות מאנגליה, שוודיה ונורווגיה. זו האחרונה תרמה לבדה 180 מליון דולר.
חברות רבות ובהן אפל, מיקוסופט, איביי וגוגל מאפשרות תרומות ברשת.
עם כל הרצון הטוב והאיסוף המסיבי של תרומות יוסיף שיעור התמותה לגדול בשל הקושי בהעברת האספקה לאיזורים הנפגעים.
