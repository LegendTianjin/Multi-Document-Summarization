१ जून, २००९ को रियो-डि जनैरो(पैरिस) से फ्रांस की राजधानी पैरिस के चार्ल्स-डि गुआले हवाई अड्डे जा रही एयर फ्रांस फ्लाइट ४४७, जिसमे २२८ लोग यात्रा कर रहे थे, ब्राज़ीलियन तट पर एटलान्टिक महासागर के ऊपर लापता हो गई। एयर फ्रांस के एक अधिकारी ने बताया इक जहाज़ भारी उथल-पुथल वाले तूफ़ानी क्षेत्र स गुज़र रहा था तब इसका संपर्क रडार से टूट गया। 
बृहस्पतिवार,४ जून को ब्राज़ील के रक्षा मंत्री ने विमान के ध्वंसावशेष मिलने की पुष्टी की। उनके अनुसार यह मलबा ब्राज़ील तट से लगभग ६५० कि.मी. की दूरी पर मिला। मलबे में विमान की सीटें और धातु की वस्तुएँ मिली। फ्रांसीसी अधिकारियों ने किसी प्रकार के ध्वंसावशेष मिलने से मना कर दिया। इसके अगले दिन ही ब्राज़ील के एक दल को विमान का पिछला हिस्सा मिल गया जिस पर एयर फ्रांस के रंग्-नीला, लाल और सफेद- दिख रहे थे। 
मृत शरीरों के शव-परीक्षण से ग्यात हुआ कि यात्रियों की हड्डियाँ टूटी हुई थीं। इससे यह अनुमान लगाया गया कि विमान आकाश में ही टूट गया होगा। 
फ्रांसीसी राष्ट्रपति सारकोज़ी ने कहा कि किसी के बचे होने की सम्भावना बहुत कम है। उन्होंने अमरीका से अपना निगरानी उपग्रह खोज मदद के लिए भेजने को कहा।
विमान के ब्लैक बाक्स और फ्लाइट डाटा रिकार्डर नहीं मिल पाए। अगर यह मिल जाते तो दुर्घटना के कारणों का पता लग सकता था। एयर बेस के निर्माताओं ने ब्लैक बाक्स की खोज के लिए आर्थिक सहायता देने की पेशकश भी की।
