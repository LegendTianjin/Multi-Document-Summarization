Britští občané Shahzad Tanweer, Hasib Hussain, Mohammed Sidique Khan a Lindsey Germaine provedli 7. července 2005 v Londýně teroristický útok. Během ranní dopravní špičky v rozmezích 50 vteřin vybuchly tři bomby ve vlacích metra a o téměř hodinu později v autobuse. Během sebevražedných atentátů bylo 52 lidí zabito a přibližně 700 lidí zraněno.

Lidé, kteří přežili, nabádají britskou veřejnost k naléhání na své poslance a vytvořili internetovou petici volající po nezávislém veřejném vyšetřování. Již dříve britská vláda odmítla volání po veřejném vyšetřování, protože by bylo příliš nákladné, trvalo by příliš dlouho a rozptylovalo by je od snah bojovat proti terorismu. Ale přeživší po útoku tvrdí, že z komplexního vyšetřování by mohla vzejít hodnotná doporučení, která by mohla zmenšit pravděpodobnost budoucích útoků a zlepšit schopnosti záchranných složek. Pod petici lidí, kteří přežili útoky, se dosud shromáždilo přes 100 podpisů. Britská vláda se k tomu prozatím nevyjádřila. 

Scotland Yard odhalil, že sebevražední atentátníci nacvičovali atentát devět dní předtím. Detektivové studovali tisíce hodin záznamů z průmyslových kamer. Obrázky ukazují tři z atentátníků, kteří vstupují do stanice Luton, před cestou do stanice King's Cross, kde byli také zachyceni. U britského soudu byl ukázán záznam tří atentátníků, který byl pořízen jen 9 dnů před útoky. Na videu je jeden z nich, jak se loučí se svou dcerou.

Rok od teroristických útoků si londýňané připomněli oběti tragické události dvěma minutami ticha a zvony katedrály sv. Pavla zazněly přesně v čase každého z útoků. V londýnském Hyde Parku 7. července 2009 byl odhalen pomník obětem bombových útoků.