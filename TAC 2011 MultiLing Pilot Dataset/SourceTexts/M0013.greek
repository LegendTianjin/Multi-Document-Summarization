Ο ύποπτος για τη βομβιστική επίθεση στο Λονδίνο επέστρεψε από την Ιταλία.

Πέμπτη 22 Σεπτεμβρίου 2005

Ο ύποπτος για τη βομβιστική επίθεση στο Λονδίνο, Hussain Osman, γνωστός και ως Hamdi Issac, έφτασε στο Λονδίνου όπου και συνελήφθη μετά την έκδοσή του από την Ιταλία.  Φέρεται να συμμετείχε στο δεύτερο γύρο επιθέσεων στο Λονδίνο τον Ιούλιο, οι οποίες είχαν ως στόχο τις υποδομές των συγκοινωνιών της πόλης. Ο Οσμάν συνελήφθη στη Ρώμη από την ιταλική αστυνομία στις 29 Ιουλίου, μόλις μία εβδομάδα μετά από τις αποτυχημένες επιθέσεις. Στις 13 Σεπτεμβρίου, η τελική έφεση κατά της έκδοσης του απορρίφθηκε από το ιταλικό δικαστήριο, παρά τις διαμαρτυρίες του δικηγόρου του, ότι  στο Ηνωμένο Βασίλειο δεν μπορούσε να τύχει μιας δίκαιης δίκης. Ο Οσμάν κατηγορείται για τοποθέτηση της αποτυχημένης βόμβας στον υπόγειο σταθμό του Shepherd Bush. Η έξοδός του στο εξωτερικό που ακολούθησε την επίθεση αποδείχτηκε μάταιη καθώς οι καταγεγραμμένες τηλεφωνικές κλήσεις οδήγησαν την αστυνομία στη Ρώμη και πιο συγκεκριμένα στο διαμέρισμα του αδερφού του, στο οποίο εισβάλλοντας τον συνέλαβαν. Εν αναμονή της έκδοσης του, κρατήθηκε στη φυλακή υψίστης ασφαλείας Rebibbia, στα προάστια της Ρώμης. Έφυγε από τη φυλακή αργά το βράδυ της Πέμπτης και ο Αιθιοπικής καταγωγής ύποπτος τρομοκρατικής ενέργειας, πέταξε έξω από την Ιταλία στις 24:00 τοπική ώρα, συνοδευόμενος από αξιωματικούς της Μητροπολιτικής αστυνομίας του Λονδίνου. Πετώντας με ένα ναυλωμένο ιδιωτικό τζετ, ο Osman και η συνοδεία του προσγειώθηκαν στο RAF Northolt, όπου ο Οσμάν συνελήφθηκε επίσημα κατά την άφιξη. Αναμένεται να προσαχθεί σε δίκη στο Old Bailey του Λονδίνου, μαζί με άλλους υπόπτους που εμπλέκονται στις αποτυχημένες επιθέσεις.