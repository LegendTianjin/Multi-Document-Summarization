टूर डी फ्रांसः अलेक्जेंडर विनाकौरोव ने चरण 13 जीता
शनिवार, जुलाई 21, 2007
	कजाकिस्तान के अलेक्जेंडर विनोकौरोव ने 2007 के टूर डी फ्रांस के तेरहवें चरण को जीत लिया। विनोकौरोव ने 54 किमी० की व्यक्तिगत समय परीक्षण की दूरी 1 घंटे 12 मिनट 06 सेकेंड में तय की।
	डेनमार्क के माइकल रसमुस्सेन ने प्रतियोगिता में अपनी बढत जारी रखी और इस चरण में 11 वें स्थान पर रहॆं। अलेजेन्द्रों वलवर्दे और इबान मेचो इस चरण की दौड के बाद कुछ पिछड गये। इवांस ने रसमुस्सेन से अपनी दूरी कम की और अब वे रसमुस्सेन से केवल एक मिलट पीछे है।
	वलवर्दे और मिचो का पहला महत्वपूर्ण फेर बदल हुआ। वलवर्दे और मिचों जा क्रमशः दूसरे व तीसरे स्थान पर थे वे अब प्रथ्ज्ञम दस स्थानों में भी अपनी जगह नहीं बना पायें। सबके पसंदीदा विनोकौरोव दूसरे चरण के बाद पहली बार प्रथम दस स्थानों में पहुंचे। 
	रसमुस्सेन ने लोगों की उम्मीद से बहतर प्रदर्शन किया। बाद में उन्होंने कहाः‘ मुझे उम्मीद थी कि मै ऐसा कर पाऊँगा लेकिन सोचने और करने में बहुत अंतर है। पहले 15 किमी० में मुझे थोडी मुश्किल हुई लेकिन अन्तिम 30 किमी० में मैने बहुत अच्छा प्रदर्शन किया।
	कल ही रसमुस्सेन को डेनमार्क की साइकलिंग फेडरेशन ने निलंबित किया था क्योंकि उनको एन्टी- डोपिंग अधिकारियों से चेतावनी मिली थी। वे सकारात्मक तो नहीं पाये गये थे पर चेतावनी इसलिए मिली क्योंकि उन्होंने यूनियन साइलिस्ट इंटरनैश्नेल को 
	रसमुस्सेन ने अपनी गलती मानी और कहा ‘‘मुझे पहले से ही यू०सी०आई० से चेतावनी मिल चुकी है पर मै बहुत शांत और निश्चित हूँ। मुझे पता है कि बहुत से सवारों ने यू०सी०आई० ठिकाने के बारे में नहीं बताया है। मै भी उनमॆं से एक हूँ। मेरा नाम इसलिए लिया जा रहा है क्योंकि मेरे पास पीली जर्सी है।
	कल का चरण दौड का पायरेनीस ले जाएगा। यह चरण मजमेट की चबई से शुरू होता है और बाद में कारकास्सोन्न, लिमौक्स और कुइलन होते हुए मार्ग सरल हो जाता है। इसके आगे पोर्ट-डी- पाएल्हा है। (17 किमी०, 7.2 प्रतिशत) और अत्यन्त कठिन अंत प्लैटयू-डी-बेएले में (16 किमी० 7.9 प्रतिशत)।
