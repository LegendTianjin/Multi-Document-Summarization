<?xml version="1.0" encoding="UTF-8"?>
<!DOCTYPE document SYSTEM "ofs.dtd">
<document id="it-4.ofs.in.xml">
<articleText>
<s id="s0">La storia.</s>
<s id="s1">Impiegato del Policlinico Umberto I di Roma smascherato per l'auto in doppia fila.</s>
<s id="s2">Applicata la normativa in vigore da luglio ROMA - Tradito dalla doppia fila.</s>
<s id="s3">Forse, se si fosse preso la briga di parcheggiare l'auto in una regolare piazzola di sosta, nessuno l'avrebbe scoperto.</s>
<s id="s4">E invece sfortuna ha voluto che a vederlo uscire di buon mattino dal Policlinico Umberto I dopo aver timbrato il cartellino, sia stato proprio il capo del Dipartimento presso cui il 54enne in organico all'università La Sapienza prestava servizio.</s>
<s id="s5">E così, in virtù della procedura accelerata stabilita dalla legge Madia (116/2016) entrata in vigore a luglio, il dipendente del più grande ospedale romano - sorpreso in flagranza a strisciare il badge e ad abbandonare il posto di lavoro per tre giorni di seguito - è stato prima sospeso, poi sottoposto a procedimento disciplinare e infine licenziato.</s>
<s id="s6">Il primo in Italia a subire le conseguenze della stretta sui "furbetti" varata dal governo Renzi.</s>
<s id="s7">Una storia tutta italiana, che sembra ripetersi uguale in moltissimi enti pubblici, a ogni latitudine.</s>
<s id="s8">Accade dunque che il 23 agosto, mentre sta attraversando la strada per entrare in ufficio, il responsabile amministrativo del Dipartimento Assistenza Integrata (Dai) del Policlinico universitario scorge un suo impiegato accendere l'auto e sgommare via.</s>
<s id="s9">Si insospettisce e avvia subito le verifiche: innanzitutto, tramite il servizio di rilevazione automatizzata delle presenze, accerta che M.M. risulta regolarmente in servizio dalle 7.12 e che non ha chiesto permessi né addotto altre giustificazioni che scusassero l'allontanamento dal servizio.</s>
<s id="s10">Quindi, insieme ad alcuni collaboratori, si reca personalmente - tornando più volte nella stessa giornata - presso la stanza della Cassa ticket dove l'impiegato avrebbe dovuto essere: bussa con vigore alla porta, urla a gran voce il suo nome e cerca persino di forzare la serratura chiusa però a doppia mandata.</s>
<s id="s11">Niente.</s>
<s id="s12">Sino alle cinque della sera di M.M. non c'è traccia.</s>
<s id="s13">Sinché, proprio a quell'ora, il dirigente ormai a fine turno incrocia di nuovo il dipendente, intento a timbrare l'uscita.</s>
<s id="s14">La stessa scena si ripete l'indomani: il 24 agosto il "furbetto" striscia il cartellino alle 7.07 e sparisce.</s>
<s id="s15">Ma alle 17.16 è sempre lì: davanti alla macchinetta a strisciare il badge.</s>
<s id="s16">Mentre il 25, pur risultando presente, si assenta "solo" dalle 07.03 alle 08.58.</s>
<s id="s17">M.M. in sede di istruttoria disciplinare avviata dall'Università il 5 settembre si difende con le unghie e coi denti.</s>
<s id="s18">Il 23 agosto - sostiene - era uscito solo per spostare la macchina lasciata in doppia fila.</s>
<s id="s19">Poi però - dice - è rientrato.</s>
<s id="s20">E si è chiuso nella sua stanza per evadere le "svariate centinaia di impegnative sanitarie" accumulate sulla scrivania.</s>
<s id="s21">Per concentrarsi meglio ha perciò "indossato degli auricolari", omettendo volutamente di rispondere alle bussate esterne nella convinzione che si trattasse di utenti a lui indirizzati da un'altra Cassa ticket.</s>
<s id="s22">Ma c'è di più.</s>
<s id="s23">Il fatto che non sia stato rintracciato potrebbe essere dovuto alle ripetute esigenze fisiologiche cui in quel periodo era costretto dall'assunzione di alcuni farmaci.</s>
<s id="s24">Insomma, M.M. era in bagno.</s>
<s id="s25">Tesi tuttavia smentita dai vari testimoni impegnati nella tre giorni di verifiche.</s>
<s id="s26">Conclusione.</s>
<s id="s27">Il 16 settembre il direttore del Dipartimento trasmette gli atti a Procura della Repubblica e Corte dei Conti.</s>
<s id="s28">Il 9 novembre, al termine del procedimento disciplinare, il dg dell'università notifica il licenziamento senza preavviso, con effetto immediato, ai sensi della legge sui "furbetti".</s>
<s id="s29">Ma il dipendente non si rassegna.</s>
<s id="s30">Impugna il provvedimento in base alla sentenza con cui il 25 novembre la Consulta ha bocciato 4 articoli della delega firmata dal ministro Madia.</s>
<s id="s31">La Corte però ha rilevato un mero vizio procedurale che non intacca la piena efficacia dei decreti e che il governo sanerà entro febbraio.</s>
<s id="s32">Purtroppo per M.M. la norma sui "furbetti" non è mai decaduta.</s>
</articleText>
<commentaries>
<comment id="c0" bloggerId="ltonelli">
<s id="s33">Smettiamo una buona volta di chiamarli furbetti, sono parassiti.</s>
<comment id="c1" bloggerId="ceronte">
<s id="s34">Lei ha del livore malsano verso le persone....perché?....sicuro lei di non avere mai approfittato di qualcosa?...ci pensi bene su' e si ricordi il "chi è senza peccato scagli la prima pietra".. ..resta fermo che se ha sbagliato è giusto sia stato punito....</s>
<comment id="c2" bloggerId="agilulfoemo">
<s id="s35">Non mi sembra sia malsano.</s>
<s id="s36">Qui siamo di fronte a un comportamento reiterato nel tempo.  E a una faccia tosta non da poco.</s>
<s id="s37">Questa gente va cacciata a calci.</s>
</comment>
<comment id="c3" bloggerId="verifiability">
<s id="s38">ceronte, l'unica cosa malsana qui è il suo qualunquismo peloso</s>
</comment>
<comment id="c4" bloggerId="fabio1458">
<s id="s39">Non è questione di livore, BASTA con il BUONISMO PIETOSO che ci accompagna da TROPPO tempo.</s>
<s id="s40">Chi sbaglia va PUNITO, i FURBETTI/PARASSITI LICENZIATI, partendo magari dai troppi DIRIGENTI che NON si chiedono nemmeno dove sono e cosa fanno i loro sottoposti. </s>
</comment>
<comment id="c5" bloggerId="pippo1952">
<s id="s41">si ricordi che nel privato bastano cinque minuti per toglierti mezzora se sei recidivo il licenziamento non te lo leva nessuno nel pubblico impiego tanti fanno i c....zzi loro e mi sa che lei potrebbe appartenere a questa categoria </s>
</comment>
<comment id="c6" bloggerId="marconi47">
<s id="s42">più chiaro di così, chiamiamoli in qualsiasi modo, ma licenziamoli. è la sola cosa che forse capiscono</s>
</comment>
<comment id="c7" bloggerId="Luca Lega">
<s id="s43">Suvvia, certo chiunque di noi ha sbagliato, però questi del cartellino sanno benissimo di avere gli occhi addosso, l opinione pubblica contro, la legge in vigore ecc ecc.</s>
<s id="s44">Eppure se ne fregano e continuano imperterriti cn la convinzione di essere sopra le regole e di essere intoccabili.</s>
<s id="s45">Forse sn anche raccomandati e quindi si fanno forza delle spalle coperte.</s>
<s id="s46">Sn parassiti inutili e indegni di ricoprire il ruolo funzionari pubblici.</s>
</comment>
<comment id="c8" bloggerId="magicogi">
<s id="s47">..coda di paglia...rino..?</s>
</comment>
<comment id="c9" bloggerId="Franco Brizzolari">
<s id="s48">Se vuoi qualche pietra te ne scarico un bilico pieno.</s>
<s id="s49">Di persone che rispettano il loro impegno è pieno il mondo, di persone eticamente corrette in ogni ambiente ed evenienza altrettanto.</s>
<s id="s50">Per questi truffatori nessuna pietà, e io sono di sinistra, ho fatto anche parte del Consiglio di Fabbrica, sono iscritto al mio sindacato, e basta uno di questi per rovinare l'immagine degli altri mille che, non dico che lavorino bene, ma almeno ci pregiano della loro presenza al lavoro.</s>
<s id="s51">Via!!</s>
</comment>
<comment id="c10" bloggerId="utente16821">
<s id="s52">Caro ceronte, io lavoro nel privato e quando timbro con un minuto di ritardo me ne tolgono quindici...avessero iniziato prima!!!</s>
</comment>
<comment id="c11" bloggerId="gardiner">
<s id="s53">A leggere questo e altri suoi commenti, lei da la netta impressione di cercare di difendere questo tizio licenziato.</s>
<s id="s54">È proprio il suo atteggiamento giustificativo che rappresenta L'humus in cui certi comportamenti parassitari crescono fino a diventare tollerati se non favoriti.</s>
<s id="s55">Allora dico : vergogna a lei e onore alla Madia e al direttore che ha licenziato questo ladro di soldi pubblici.</s>
</comment>
<comment id="c12" bloggerId="gatto grey">
<s id="s56">tutto quel che vuole ma quell'insano andazzo di cialtroneria e impunità anche spesso con la tacita complicità dei dirigenti che fingevano di non vedere doveva finire.</s>
<s id="s57">Se ne parlava da anni, ora è legge APPLICATA.</s>
<s id="s58">Adesso anche per i dirigenti tipo non vedo non sento non parlo scattano penalità e licenziamento. </s>
</comment>
<comment id="c13" bloggerId="declino04">
<s id="s59">Hanno entrambi ragione.  1- Nella pubblica amministrazione vi sono imbroglioni che fingono di lavorare, dimenticando che il loro datore di lavoro è il contribuente: questi vanno puniti come nel privato o peggio.</s>
<s id="s60">2- Chi non ha mai approfittato di una "conoscenza"?</s>
<s id="s61">Chi non ha mai saltato una fila?</s>
<s id="s62">Chi non si è mai fatto impropriamente raccomandare?</s>
<s id="s63">Chi non ha mai cercato di "oliare" i meccanismi?  ChI non è mai passato sopra una ricevuta non fiscale (rendendosi complice di un furto contro tutti i cittadini)?</s>
<s id="s64">Ci sono sicuramente persone del tutto integre ed eticamente più che rigide, ma quanti sono?</s>
</comment>
<comment id="c14" bloggerId="michel00">
<s id="s65">la sua difesa e´davvero degna della repubblica delle banane.</s>
<s id="s66">La immagino, dipendente statale e con lostesso viziettpo dl tale licenziato.</s>
<s id="s67">LO sa che ci sono delle persone che r guadagnare pochi soldi e maledetti lavorano come degli asini?</s>
<s id="s68">Non si verogna?</s>
</comment>
<comment id="c15" bloggerId="corrmanu">
<s id="s69">Dalla sua reazione mi pare di capire che lei stesso sia un furbetto o un parassita </s>
</comment>
<comment id="c16" bloggerId="cxar">
<s id="s70">Il problema era proprio questo, che gli statali non hanno mai pagato dopo aver sbagliato.</s>
<s id="s71">Il livore è giustificato.</s>
</comment>
<comment id="c17" bloggerId="Orlando Ballanti">
<s id="s72">Da come si presenta anche lei fa parte dei parassiti????????</s>
</comment>
<comment id="c18" bloggerId="minkievich">
<s id="s73">bidello anche lei sudoku munito??</s>
</comment>
<comment id="c19" bloggerId="sebastiano70">
<s id="s74">quella del "chi è senza peccato" è di molto effetto nella storiella di 2000 anni fa.</s>
<s id="s75">Oggi siamo più attenti all'entità del peccato.</s>
<s id="s76">Non posso scusare Piriebke perchè da picccolo mangiavo il formaggio di nascosto..</s>
<s id="s77">Se scambio un mobile senza ricevuta permetterà che vale meno di fartsi assumere da Storace in cambio di voti o di uccidere per soldi. o no?</s>
<s id="s78">Questi abominevoli ci costano 800 miliardi all'anno! non è normale che pesino sulle tasche di noi che a differenza di loro produciamo contanti e che per giunta prendano anche di più.</s>
<s id="s79">Non si può proprio vedere. è chiaro o no? a me sembra che incredibilmente a molti sembri un concetto astruso.</s>
</comment>
<comment id="c20" bloggerId="urgruder">
<s id="s80">la differenza è che nel caso degli statali è il sistema non l'eccezione e x anni e anni chi produce ha pagato loro da vivere e la pensione  .</s>
</comment>
<comment id="c21" bloggerId="Marco De Paola">
<s id="s81">Ma ci faccia il piacere...Si verogni!</s>
</comment>
<comment id="c22" bloggerId="adlkon">
<s id="s82">Premessa: ho lavorato all'Estero, dove esiste il chi sbaglia paga.Io Le posso assicurare al 100% di non aver abusato mai di quello che lei allude.</s>
<s id="s83">A parte forse, qualche volta andare al bagno e restare più a lungo non avendo molto da fare. ( sottolineo; qualche volta).</s>
</comment>
<comment id="c23" bloggerId="loss barto">
<s id="s84">lei è mai rimasto invece a fare la fila per ore in un ufficio pubblico perchè una porta era chiusa a chiave e invece doveva essere aperta? perchè inspiegabilmente chi doveva essere al lavoro non si riusciva a trovare? ecco, questo non vuol dire approfittare di qualcosa, ma vuol dire fare un danno a tutti. e rubare del denaro pubblico, che è messo a disposizione per dei servizi che non vengono eseguiti.</s>
</comment>
<comment id="c24" bloggerId="civimar">
<s id="s85">Il livore lo crea l'assistere impotenti davanti al continuo susseguirsi di atti come questo da parte di una cerchia di parassiti iperprotetti.</s>
<s id="s86">Il fatto che lei in qualche modo lo giustifichi la fa rientrare nella categoria. </s>
</comment>
<comment id="c25" bloggerId="pietro005102">
<s id="s87">ma quale livore malsano.</s>
<s id="s88">Queste persone non meritano nessuna compassione.</s>
<s id="s89">Non licenziamoli ma mettiamoli a lavorare in un azienda privata e poi vediamo se rigano dritto.</s>
</comment>
<comment id="c26" bloggerId="cronopio112">
<s id="s90">Ma cosa stai dicendo, si tratta di truffa ai danni dello stato e quindi a tutti noi.</s>
</comment>
<comment id="c27" bloggerId="obbiettivo67">
<s id="s91">ceronte ...</s>
<s id="s92"> io sono invalido e ho sempre lavorato anche con 38 di febbre e quindi mi sento DERUBATO da tutti questi parassiti che vivono sulle  spalle mie e di tutte le persone oneste.</s>
<s id="s93">E questo vale anche per  chi li giustifica ,,,</s>
</comment>
<comment id="c28" bloggerId="paolo anderson">
<s id="s94">Allora lo stipendio al furbetto glielo paghi te giusto?</s>
</comment>
<comment id="c29" bloggerId="coulthard">
<s id="s95">Complimenti Ceronte!</s>
<s id="s96">Esibizione al massimo del minimo... ;-)</s>
</comment>
<comment id="c30" bloggerId="castello61">
<s id="s97">La cosa ancora più vergognosa è incontrare "buonisti" come lei. </s>
</comment>
<comment id="c31" bloggerId="pedro1946">
<s id="s98">barbagianni/ceronte, ti hanno beccato con le mani nella marmellata.</s>
<s id="s99">Ti scandalizzi per l'enorme debito pubblico e deficit quando sono proprio quelli come te che ne favoriscono la crescita.</s>
<s id="s100">Ipocrita!</s>
</comment>
</comment>
<comment id="c32" bloggerId="imbarazzante">
<s id="s101">Concordo.</s>
<s id="s102">Parassiti che davvero tolgono il lavoro, non gli immigrati. </s>
<comment id="c33" bloggerId="sebastiano70">
<s id="s103">entrambi..</s>
</comment>
</comment>
<comment id="c34" bloggerId="exbanna">
<s id="s104">tanto casino per un licenziato?</s>
<s id="s105">E quanti politici,con lo stesso criterio ,dovremmo mandare a casa a zappare il mare????</s>
<s id="s106">Per il resto legga Ceronte .</s>
<comment id="c35" bloggerId="Alfonso Pavone">
<s id="s107">In effetti è possibile: basta non votarli.</s>
<s id="s108">Se un eletto non fa il suo lavoro, il problema è di chi lo ha eletto, non della Magistratura. è nostra responsabilità scegliere bene chi eleggiamo.</s>
<s id="s109">Io non mi sono mai pentito di chi ho votato.</s>
<s id="s110">Un Dipendente Pubblico (nel privato ci pensa il Datore di Lavoro) non si deve permettere di approfittare della suaposizione.</s>
</comment>
</comment>
<comment id="c36" bloggerId="Giuseppino Giuliano">
<s id="s111">Sono proprio d'accordo con te.Ma quanti parassiti dobbiamo sopportare nella nostra società!</s>
<s id="s112">  Dagli evasori fiscali,che ormai non fanno notizia a coloro che oggi notizia la fanno,, ,,eccome,mi riferisco a quei dipendenti pubblici  che con i loro abusi stanno mettendo a rischio i diritti di tanti colleghi.A questo proposito spero che tu abbia letto l'indagine di qualche giorno fa di "Repubblica" che mi ha molto amareggiato.</s>
<s id="s113">   </s>
</comment>
</comment>
<comment id="c37" bloggerId="mimmo136">
<s id="s114">Almeno questo è stato fatto,era inconcepibile pensare che si permettesse a questi furbetti di continuare a sfottere chi non trova lavoro, politici datevi una mossa,se volete e se potete usareil cervellocontinuate su questa strada e di strade ce ne sono tante ma tante !!!!</s>
<comment id="c38" bloggerId="fegi54">
<s id="s115">E' stato "fatto", come dice lei, ma solo per una casualità, altrimenti il tanto brillante dirigente non si sarebbe mai accorto delle sue assenze.</s>
<comment id="c39" bloggerId="pedrabonita">
<s id="s116">Concordo sulla CASUALITÀ.</s>
<s id="s117">Per questo spero installino delle TELECAMERE alle entrate quanto prima, con CONTROLLO settimanale dei video!!!!!.</s>
<s id="s118">Darebbe una mano anche alla sicurezza!!!</s>
</comment>
<comment id="c40" bloggerId="Luca Lega">
<s id="s119">Nella legge ce anche un riferimento al dirigente passibile di sanzione perché non vigile sui dipendenti.</s>
<s id="s120">Quindi mi viene il sospetto che il tanto brillante dirigente sapesse da tempo ed abbia agito solo ora sentendosi obbligato!!</s>
</comment>
</comment>
<comment id="c41" bloggerId="ludvig">
<s id="s121">approvo il licenziamento ma non approvo che si prenda spunto per offendere i politici per sentire ripetere i soliti luoghi comuni: BASTA!siamo seri e non pensiamo solo a offendere chi Il furbetto è stato punito?</s>
<s id="s122">Basta:sono contento e del cervello degli altri non mi interesso.Ma quanti anni hai? mi sembri un balbino! </s>
<comment id="c42" bloggerId="pippo1952">
<s id="s123">si offendono i politici perche' la maggior parte viene assunta tramite raccomandazione politica </s>
</comment>
</comment>
</comment>
<comment id="c43" bloggerId="Giovanni Meraviglia">
<s id="s124">Questo ha avuto la disgrazia di farsi pizzicare dal Capo Dipartimento Ma tutti quelli che hanno barato e nessun Capo servizio o Capo reparto ha segnalato che giornalmente gli mancavano dipendenti che non erano o malati o in ferie che fine hanno fatto? e i capi che non segnalavano le assenze?</s>
</comment>
<comment id="c44" bloggerId="paki53">
<s id="s125">Guarda guarda, la legge Madia funziona, finalmente sono stati introdotti i nuovi LEA  che rispondono positivamente ai bisogni di tanti cittadini.</s>
<s id="s126"> Ma non erano tutti contenti di essersi sbarazzati di quel cattivone di Renzi?</s>
<s id="s127">Oppure questi obiettivi li hanno raggiunti D'Alema, o magari Grillo?...</s>
<comment id="c45" bloggerId="utente42733">
<s id="s128">Veramente infantile il suo commento.</s>
<s id="s129">Invece di rallegrarsi che questo soggetto sia stato licenziato in tronco , perde tempo a fomentare certe inutili polemiche .</s>
<s id="s130">Comunque ritornando al suo ragionamento, le faccio notare che persino Mussolini ha fatto qualche cosa di buono durante il suo governo.</s>
<comment id="c46" bloggerId="chessone">
<s id="s131">il governo renzi delle cose buone le ha fatte, assieme a altre negative. non paragoniamolo al berlusca buono solo a raccontare barzellette e a fare gaffe in tutto il mondo e i grillini al momento stanno solo alle buone intenzioni</s>
</comment>
<comment id="c47" bloggerId="paki53">
<s id="s132">Se lei considera infantile parlare della realtà dei fatti, le lascio volentieri la parte del vecchio barbogio.</s>
</comment>
<comment id="c48" bloggerId="paki53">
<s id="s133">Sì, quella di Mussolini la diceva anche mia nonna, che morì nel 1981 a 98 anni...</s>
</comment>
<comment id="c49" bloggerId="scienceandzen">
<s id="s134">aggiungerei anche la legge sulle unioni civili. non propriamente una legge mussoliniana. e nemmeno un provvedimento da poco.</s>
</comment>
</comment>
<comment id="c50" bloggerId="machno">
<s id="s135"> Oggi c'e' anche il completamento delle Unioni civili.Renzi di cose buone ne ha fatte,piu di quelle negative.Ma in politica,in democrazia,non puoi tutti i momenti dare sfogo a un ego smisurato,trattare male  le organizzazioni che bene o male hanno percorso per 100 anni strade in comune con il tuo partito,sfottere o anche insultare mezzo mondo.Poi sai,se denigri questa o quella associazione,vabbe',il tempo passa....,ma se l'oggetto delle tue ironie e' Tizio o Caio come persone precise,beh questi se la legano al dito e resti da solo.Quindi,considerando anche la situazione,buon presidente del consiglio (con anche cose di sinistra),pessimo segretario di partito.Adesso,e' inevitabile,almeno per un po' un passo o due indietro.Ma non lo fara mai</s>
</comment>
</comment>
<comment id="c51" bloggerId="imbarazzante">
<s id="s136">Fatemi capire, dal giorno in cui la legge è stata pubblicata sulla Gazzetta ed è diventata operativa, abbiamo letto e visto decine di fannulloni ripresi dalle telecamere mentre timbravano e andavano a farsi gli affari loro.</s>
<s id="s137">E solo 1 è stato licenziato???</s>
<s id="s138">Quanto c'entra in questo la Camusso e i sindacati?? </s>
<comment id="c52" bloggerId="giacomo brambilla">
<s id="s139">Posso confermarti che molte cose che non vanno in Italia e in particolare in ambito pubblico la colpa e' proprio dei sindacati (guai a toccargli il loro bacino di iscritti).</s>
<s id="s140">Squallidi personaggi</s>
<comment id="c53" bloggerId="ceronte">
<s id="s141">Il bacino di iscritti è costruito con il sacrificio di quadri e militanti, lei non sa di cosa parla....</s>
</comment>
<comment id="c54" bloggerId="ludvig">
<s id="s142">lo squallido sei tu| da quanti anni dici che la colpa è dei sindacati?</s>
<s id="s143">Non sai dire altro che ripetere sciocchi luoghi comuni !</s>
<s id="s144">Cambia vecchi cambia !!!</s>
</comment>
</comment>
<comment id="c55" bloggerId="ceronte">
<s id="s145">Nulla, vi entrano solo le leggi....e quelle le fa il parlamento....i sindacati non hanno poteri di quel tipo,lei vive un suo incubo...</s>
<comment id="c56" bloggerId="imbarazzante">
<s id="s146">Montagne di ricorsi, minacce di scioperi, i sindacati italiani sono rimasti fermi agli anni '60.</s>
<s id="s147">Il mondo del lavoro è cambiato, non abbiamo più bisogno di fannulloni e furbetti che fanno ciò che vogliono perché sanno (o sapevano) di avere le spalle protette.</s>
<s id="s148">Io sono contro l'art 18, dato che è stato trasformato in un odioso privilegio dai soliti noti. </s>
</comment>
<comment id="c57" bloggerId="curioso2">
<s id="s149">l'incubo lo vivi tu.</s>
<s id="s150">Ante legge della "piddina"</s>
<s id="s151">Madia  la regolamentazione era alquanto blanda e dava adito ai furbetti di poter correre  singhiozzando...dal loro  compiacente  ed accomodante   sindacato!</s>
<s id="s152">Solo nel 2016 (legge Madia)  i sindacati sono stati resi  inagibili , beninteso  almeno sotto quel punto di vista ed i furbetti finiranno di fare i parassiti dell'azienda !</s>
</comment>
<comment id="c58" bloggerId="giacomo brambilla">
<s id="s153">Hai ragione, pero', forse perche' inizio ad essere anziano, ho vissuto molte esperienze lavorative e avrei tante esempi di scorrettezze da parte dei sindacati per coprire lavoratori scoretti. resta il fatto che credo nel sindacato pero' bisogna essere obiettivi che anche loro spesso non sono stati e non sono cosi' puliti</s>
</comment>
<comment id="c59" bloggerId="giacomo brambilla">
<s id="s154">Non ci nascondiamo dietro al dito.</s>
<s id="s155">Siamo obiettivi.</s>
<s id="s156">Ia maggior parte dei posti pubblici (assunzioni, concorsi...) da chi sono gestiti  ? ...</s>
<s id="s157">Politici e sindacati</s>
</comment>
<comment id="c60" bloggerId="ilguido">
<s id="s158">Ma, guarda, io lavoro nel privato e come dice un mio collega: "Ho l'impressione che se diventi membro dell'RSU (rappresentanza sindacale unitaria), poi ti guadagni l'immunità dal lavoro a vita".</s>
</comment>
</comment>
<comment id="c61" bloggerId="curioso2">
<s id="s159">...e se anche costui fosse sfuggito alle maglie della Giustizia?</s>
<s id="s160">Allora diciamola tutta: Ben venga il primo licenziamento e che  seguano  tanti  altri,  siamo i soliti incontentabili e dovremmo almeno  ringraziare quel dirigente molto scrupoloso ed attento che ha dato l' imput   alla vicenda!</s>
<comment id="c62" bloggerId="fegi54">
<s id="s161">Come ho scritto sopra solo per una casualità, ma in tutto questo tempo non si é mai accorto di nulla: assenze, stanze chiuse a chiave ecc. ecc.</s>
</comment>
</comment>
<comment id="c63" bloggerId="un0umano0censurato01">
<s id="s162">Sempre meno di dirigenti, che rubano lo stipendio</s>
</comment>
</comment>
<comment id="c64" bloggerId="Ettore Cimadomo">
<s id="s163">Bene così.</s>
<s id="s164">Tuttavia se bonificare "in basso" è doveroso lo è ancor più bonificare i vertici aziendali quantomeno troppo distratti.</s>
</comment>
<comment id="c65" bloggerId="rt48at50">
<s id="s165">Bene, e adesso sostituitelo con uno dei tanti giovani volonterosi disoccupati.</s>
<s id="s166">Ce ne sono a migliaia di questi tizi parassiti e sfaticati sparsi nell'amministrazione pubblica, negli ospedali e nelle scuole. </s>
<comment id="c66" bloggerId="artengo">
<s id="s167">no perchè se l'ufficio andava avanti anche senza di lui vuol dire che era di troppo......abbiamo già troppi statali!!!!!!!</s>
</comment>
<comment id="c67" bloggerId="elephantman">
<s id="s168">Il problema è che i giovani volonterosi appena assunti capiscono che aria tira e si adeguano.</s>
<comment id="c68" bloggerId="adlkon">
<s id="s169">Non dovremmo dare il tempo di "adeguarsi" .</s>
<s id="s170">Ci sono capi e dirigenti che sono pagati anche per questo, prendere provvedimenti e chi non lo fà per negligenza o connivenza dovrà essere punito a sua volta.Dovrebbero denunciare questi fatti anche i colleghi; non è fare la spia, ma puro e semplice rispetto del posto e piano di lavoro,in altre parole è: " sana competizione, che non guasta mai".</s>
</comment>
</comment>
</comment>
<comment id="c69" bloggerId="adlkon">
<s id="s171">Queste sono le cose all'Italiana, grazie a sindacati,leggi e leggine.</s>
<s id="s172">Un paio d'anni addietro ho dovuto mettere alla porta un'impiegato furbetto che alla pausa pranzo avendo la possibilità di lavorare a tempo flessibile (senza obbligo di presenza di tutte le 8.5 ore al giorno,avendo la possibilità di recuperare le ore mancanti con ore straordinarie     fino alla fine del mese); alla pausa pranzo passava il cartellino, aspettava 3 minuti e ripassava il cartellino, in questo caso il sistema gli scalava solo 30 min. (il minimo consentito per legge per la pausa pranzo).</s>
<s id="s173">Invece il furbetto andava a casa per pranzo e ci rimaneva da una fino a due ore,ossia come meglio credeva.Al terzo giorno di osservazione da me medesimo, al rientro dalla pausa gli ho notificato il licenziamento e l'ho messo alla porta all'istante per non dargli la possibilità di fare sabotaggi.NB è successo non in Italia.</s>
</comment>
<comment id="c70" bloggerId="macario1">
<s id="s174">Certo che se se ne sono accorti solo perche aveva parcheggiato in doppia fila mi pare la  cosa più grave di tutte! </s>
</comment>
<comment id="c71" bloggerId="fedra76it">
<s id="s175">Un approfittatore in meno!</s>
<s id="s176">Speriamo sia solo l'inizio.</s>
<s id="s177">Io premierei anche i colleghi onesti che dovessero denunciare questi parassiti.</s>
<s id="s178">Lo dico da precaria cronica della PA: devono andare fuori dalle scatole, creano danno ai contribuenti e anche ai colleghi che lavorano.</s>
<s id="s179">Purtroppo è difficile ottenere giustizia, specie se si è precari e si temono conseguenze. </s>
</comment>
<comment id="c72" bloggerId="sifulottdementa">
<s id="s180">Evviva!!!!!</s>
<s id="s181">Speriamo che sia il primo di tanti e che i sandacati non comincino ad interferire</s>
<comment id="c73" bloggerId="james08">
<s id="s182">I sidacati spolvereranno qualche articolo oscuro della costituzione e  si opporrano e contesteranno il licenziamento.</s>
<s id="s183">Il sidacato ha sempre protetto  anche fannulloni</s>
</comment>
</comment>
<comment id="c74" bloggerId="brzptrz">
<s id="s184">sono molto soddisfatto. speriamo che qualche "bravo" avvocato non trovi qualche appiglio per reintegrare il disonesto.</s>
</comment>
<comment id="c75" bloggerId="utente42733">
<s id="s185">In tutta europa una persona che si comporta in questa maniera verrebbe chiamato TRUFFATORE , processato e licenziato in tronco , e senza il bisogno di nessuna legge speciale, soprattutto se si tratta di un dipendente della pubblica amministrazione .</s>
<s id="s186">Solo in Italia si insiste a definire certi spregevoli soggetti  : "</s>
<s id="s187">FURBETTI " .</s>
<s id="s188">La cosa peggiore é il fatto che a definirli cosÍ , non sono i soliti frequentatori da bar , bensí i giornalisti di una delle maggiori testate giornalistiche italiane .</s>
<s id="s189">Cari giornalisti di repubblica , se vogliamo cambiare il paese bisogna comnciare da basso , perció per favore smettetela di chiamarli cosí , é veramente irritante.</s>
<comment id="c76" bloggerId="ururu">
<s id="s190">assolutamente d'accordo con lei.</s>
<s id="s191">Mafie a parte, l'evasione fiscale, la corruzione e l'inefficienza della pubblica amministrazione sono i 3 grandi mali dell'Italia.</s>
</comment>
<comment id="c77" bloggerId="vittorio contini">
<s id="s192">In Italia c'è voluta una legge anche per mettere il casco e le cinture di sigurezza.</s>
<comment id="c78" bloggerId="berni54">
<s id="s193">Non c'entra nulla.Portare il casco o allacciare la cintura(o tenere le luci accese fuori città) non era un obbligo.Lavorare dopo aver timbrato è un obbligo  anche senza una legge!</s>
</comment>
</comment>
</comment>
<comment id="c79" bloggerId="Johan Padan 1">
<s id="s194">Ma guarda un po' !</s>
<s id="s195">Un furbetto del cartellino che si riesce finalmente a licenziare .</s>
<s id="s196">Chissà se il sindacato riuscirà mai a riprendersi da questa grave sconfitta .</s>
<comment id="c80" bloggerId="apollodoro">
<s id="s197">Sarebbe ora che venissero licenziati i ladri internazionali e non i ladri di pollo!</s>
<s id="s198">L'accanimento che mostrate per mostrare il vostro godimento per queste che sono quisquilie, di fronte alle ruberie stratosferiche dell'afferismo imperante, fa capire tante cose di questo paese, una in particolare: lei e gli altri, siete proprio cosi' certi che nella vostra vita lavorativa e di cittadini non siete mai ricorsi a qualche furberia piccola o grande , all'italiana , tipo farsi coprire da un collega, evadere qualche piccola imposta o eludere ,beninteso ai limiti della legalita' il fisco? e non dite che siete sempre stati ligi al 100% , perche' altrimenti i veri filibustieri che apprezzate tanto perche' in gamba e ricchi, vi riderebbero dietro!</s>
<comment id="c81" bloggerId="streck">
<s id="s199">Lei deve essere uno dei tanti furbetti perchè non si giustifica un imbroglione con altri imbroglioni.</s>
</comment>
<comment id="c82" bloggerId="90342654">
<s id="s200">apollodoro, parli per sè, e si lavi la bocca prima di parlare degli altri.</s>
</comment>
<comment id="c83" bloggerId="scienceandzen">
<s id="s201">non mi è chiara l'identità dei filibustieri che dovrei apprezzare.</s>
</comment>
</comment>
</comment>
<comment id="c84" bloggerId="hugovaljean">
<s id="s202">Chiunque abbia maturato esperienze di lavoro in un Paese mitteleuropeo o anglosassone sa per certo che NON è possibile timbrare il cartellino e abbandonare il posto di lavoro 3 giorni di seguito!</s>
<s id="s203">A questo "furbetto" andrebbe negata pure l'indennità di disoccupazione. </s>
</comment>
<comment id="c85" bloggerId="Marco Ferro">
<s id="s204">Io li chiamerei delinquenti però è triste che ogni volta si parla di lavoratori solo quando c'è da parlarne male e si dimentica spesso la maggioranza che si fa un culo così da mattina a sera e non ha mai fatto un giorno di malattia o una assenza ingiustificata.</s>
<comment id="c86" bloggerId="vittorio contini">
<s id="s205">Io credo che sia proprio questa legge a fare   gli interessi di chi " si fa un culo così da mattina a sera", e se non se ne parla è di secondo piano, anche se si dovrebbe.</s>
</comment>
<comment id="c87" bloggerId="stefanomonteverdi">
<s id="s206">La normalità NON DEVE fare notizia.</s>
<s id="s207">Proprio perché è normale.</s>
</comment>
</comment>
<comment id="c88" bloggerId="maverick88">
<s id="s208">Che serva di esempio alla marea di ignavi e omertosi, che vede e resta in silenzio senza denunciare.</s>
<s id="s209">Che ora piovano denunce contro questi furbetti parassiti!!!</s>
<s id="s210">Abbiamo trovato un modo per levarceli dalle scatole: bonifichiamo!!!</s>
</comment>
<comment id="c89" bloggerId="mario1947">
<s id="s211">Finalmente almeno uno che ha finito di rubare lo stipendio.</s>
</comment>
<comment id="c90" bloggerId="alateus">
<s id="s212">perché dire sempre "purtroppo" quando si tratta di stanare non dei furbetti(altro termine usato fuori contesto ) ma dei ladri che causano danno ai loro colleghi e allargando la platea anche ai cittadini ?. </s>
</comment>
<comment id="c91" bloggerId="utente33942">
<s id="s213">E come volevasi dimostrare anche in questo  caso  intervengono gli adepti del m5s e cercano di  deviare il discorso e trovano il modo  di  immischiare nella querelle i parlamentari  a loro  sgraditi.</s>
<s id="s214">Siete cronoci e  compulsivi.</s>
<s id="s215">Ma  tanto sono parole  al  vento. </s>
<comment id="c92" bloggerId="sliver32">
<s id="s216">Senza contare che sono i campioni dell'assenteismo. </s>
</comment>
</comment>
<comment id="c93" bloggerId="franconen">
<s id="s217">licenziarne 1.000 per educarne 100.000.</s>
<s id="s218">E smettetela di chiamarli furbetti del cartellino.</s>
<s id="s219">Chi timbra e poi abbandona il posto di lavoro sia per pochi minuti che per intere giornate va licenziato immediatamente e con disonore.</s>
<s id="s220">Costoro sono dei ladri nel vero senso della parola, che così facendo rubano parte dello stipendio, creano inefficienze nelle strutture dove lavorano e a pagare sono i Cittadini Utenti e Contribuenti.</s>
</comment>
<comment id="c94" bloggerId="pensionato1946">
<s id="s221">La riforma della Pubblica Amministrazione inizia ad essere applicata e mostrera' nei prossimi mesi tutta  la  sua valenza.  La Ministra Madia non sapra'  fare la  capopopolo, ma ha lavorato sodo e bene.  Fortunanatamente e' stata confermata nel suo ruolo anche in questo governo e potr' cosi' portare avanti il suo lavoro.</s>
<comment id="c95" bloggerId="ceronte">
<s id="s222">Certamente,infatti la sua riforma è stata in gran parte annullata dalla Corte Costituzionale.....lei è uno che se intende davvero eh?....</s>
<comment id="c96" bloggerId="scienceandzen">
<s id="s223">basterà aggiustare alcuni dettagli procedurali.</s>
</comment>
</comment>
<comment id="c97" bloggerId="thecrow07">
<s id="s224">Lei deve soffrire terribilmente le basse temperature.Scommetto che gode di una pensione alta che compensa le basse temperature.</s>
</comment>
</comment>
<comment id="c98" bloggerId="peck01">
<s id="s225">Il fatto più grave è che i Superiori non si accorgano che il personale non è presente..Forse l'organico supera il personale che serve veramente?</s>
</comment>
<comment id="c99" bloggerId="sliver32">
<s id="s226">Se penso che prima della riforma Madia, il massimo previsto era dare un voto con una emoticon....( "riforma"</s>
<s id="s227">Brunetta ).</s>
</comment>
</commentaries>
<links>
</links>
</document>
