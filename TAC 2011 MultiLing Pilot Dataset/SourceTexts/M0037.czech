ETA umístila výbušniny na trasu závodu Tour de France ve Španělsku

Středa, 25. července 2007

Španělské úřady oznámily, že se našla nejméně dvě výbušná zařízení na trase cyklistického závodu Tour de France nastražená u španělského města Belagua. Úřady dále uvedly, že bylo "malé množství trhaviny" umístěno v plastikových sáčcích na jídlo po obou stranách cesty.

Nejsou žádné zprávy o případných zraněních, ale zprávy si odporují v tom, že jedny tvrdí, že cyklisté projeli místem předtím, než trhaviny vybuchly, kdežto podle jiných bomby vybuchly před příjezdem závodníků.

Baskická separatistická organizace známá pod názvem ETA se přihlásila k odpovědnosti za umístění náloží na trasu závodu. Úřadům se telefonicky ozval někdo, kdo tvrdil, že je ze skupiny ETA, a kdo pohrozil použitím náloží.