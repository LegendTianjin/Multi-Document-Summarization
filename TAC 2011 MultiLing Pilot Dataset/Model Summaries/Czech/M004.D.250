Konference OSN o změně klimatu se konala na indonézkém Bali v prosinci 2007. Sešly se tisíce delegátů ze 190 zemí, aby projednaly a přijaly rozhodnutí o regulacích skleníkových plynů po roce 2012, kdy vyprší Kjótský protokol z roku 1997. Snižování emisí má zabránit globálnímu zvyšování teploty. 
Představitel Evropské unie Metzger prohlásil, aby se průměrné teploty nezvýšily o více než 2 stupně chce Unie do poloviny století snížit emise plynů na polovinu oproti roku 1990. Mezivládní panel OSN předpovídá, že i takové zvýšení teploty způsobí ničivé bouře a ohrozí vyhynutím 30% živočichů. Japonsko a USA navrhly, aby dohody upřednostňovaly dobrovolné, nikoli povinné cíle snižování emisí. Čína chce, aby bohaté země technologiemi pomohly chudým zemím při snižování emisí. REDD návrh plánuje platit chudým zemím za udržení jejich lesů. Kácení tropických lesů způsobuje 20% emisí oxidu uhličitého. 
Al Gore vyzval k ústupkům největší znečišťovatele, Čínu a USA, které odmítají návrh snížení emisí o 25 až 40% do roku 2020. Změna klimatu může způsobit dramatickou migraci obyvatel, válku o vodu a zdroje. Evropští zástupci prohlásili, že pokud se na Bali nedosáhne dohody, budou bojkotovat lednové setkání největších znečišťovatelů.
15. prosince byl schválen „Balský plán“. Skupina 40 ministrů se dohodla skoro na všech bodech programu. Chyběla konkrétní čísla, která návrh rozhodnutí již neobsahoval. Názory na plán, který stanovuje rok 2009 pro schválení emisní dohody, se různí. Plán má tři části. První je nezávazná, odkazuje na zprávu komise vědců. Druhá popisuje nezbytné bloky boje se změnami klimatu: zmírnění, přizpůsobení, technologie a financování. Třetí je harmonogramem setkávání.
