<?xml version="1.0" encoding="UTF-8"?>
<!DOCTYPE document SYSTEM "ofs.dtd">
<document id="it-13.ofs.in.xml">
<articleText>
<s id="s0">Atlante politico.</s>
<s id="s1">Sondaggio Demos: Renzi difende il suo "gradimento" dopo la sconfitta al referendum.</s>
<s id="s2">M5s cede l'1,5%.</s>
<s id="s3">L'esecutivo di Gentiloni al 38%, il livello minimo per uno appena insediato Sorprende un poco, anzi, non poco (questa, almeno, la mia reazione) il sondaggio dell'Atlante Politico condotto da Demos nei giorni scorsi sugli elettori italiani.</s>
<s id="s4">Il primo realizzato dopo il referendum, che ha bocciato la riforma costituzionale promossa dal governo e approvata in Parlamento lo scorso aprile.</s>
<s id="s5">Un voto che ha assunto un significato politico e personale preciso.</s>
<s id="s6">Visto che il premier, Matteo Renzi, ha tradotto la consultazione in un referendum su se stesso e sulla propria leadership di governo.</s>
<s id="s7">Renzi, peraltro, ha tratto immediatamente le conseguenze del risultato, dimettendosi subito. (Mi) sorprende un poco, anzi, non poco, questo sondaggio, perché, dai dati delle interviste, non sembra sia cambiato molto, nell'orientamento degli elettori.</s>
<s id="s8">Verso il governo, verso i partiti, verso lo stesso Renzi.</s>
<s id="s9">Nonostante le grandi polemiche e le mobilitazioni che, negli ultimi mesi, hanno opposto il "fronte del Sì" e "il fronte del No", le stime di voto non mostrano cambiamenti significativi rispetto alle settimane prima del referendum.</s>
<s id="s10">Il Pd - malgrado la "sconfitta personale" del leader - risulta stabile, primo partito, appena sopra il 30%.</s>
<s id="s11">Seguito dal M5S, quasi 2 punti sotto.</s>
<s id="s12">In calo di poco più di un punto.</s>
<s id="s13">Nonostante le difficoltà e gli scandali che ostacolano il percorso della giunta romana, guidata da Virginia Raggi.</s>
<s id="s14">Il confronto elettorale sembra ancora polarizzato nell'alternativa fra Pd e M5S.</s>
<s id="s15">Gli altri partiti restano a distanza.</s>
<s id="s16">Esattamente come prima.</s>
<s id="s17">La Lega e FI (in lieve crescita) intorno al 13%.</s>
<s id="s18">Tutto il resto, dal 5% in giù.</s>
<s id="s19">Il referendum, dunque, non sembra aver cambiato i rapporti di forza tra i partiti.</s>
<s id="s20">Ma neppure la considerazione nei confronti dei leader.</s>
<s id="s21">Se Renzi, per primo, ha ammesso la sconfitta "personale", non per questo risulta piegato, marginalizzato, presso gli elettori.</s>
<s id="s22">Infatti, la fiducia nei suoi confronti si conferma allo stesso livello degli ultimi mesi.</s>
<s id="s23">Anzi, sembra perfino risalita, seppure di poco.</s>
<s id="s24">Ora ha raggiunto il 44%, appena sotto Paolo Gentiloni, il nuovo premier, che si attesta al 45%.</s>
<s id="s25">La fiducia verso Beppe Grillo, portabandiera del No, e vincitore del referendum, risulta, invece, molto più bassa.</s>
<s id="s26">Circa il 31%.</s>
<s id="s27">LE TABELLE Tuttavia, il giudizio nei confronti del governo risulta diverso.</s>
<s id="s28">È, infatti, apprezzato dal 38% degli elettori.</s>
<s id="s29">Dunque, in declino di fiducia, rispetto all'ultimo mese e al precedente governo: 2 punti in meno.</s>
<s id="s30">Poco.</s>
<s id="s31">Ma si tratta, comunque, del grado di stima più basso ottenuto da un governo all'indomani del voto di fiducia delle Camere negli ultimi 5 anni.</s>
<s id="s32">Mario Monti, in particolare, disponeva di un livello di fiducia quasi doppio (74%).</s>
<s id="s33">Lo stesso governo Renzi, all'avvio, nel febbraio del 2014, era "stimato" dal 56% degli elettori.</s>
<s id="s34">Come spiegare questi orientamenti, in parte contrastanti?</s>
<s id="s35">La stabilità del voto e della fiducia nei confronti di Renzi, "lo sconfitto", sostanzialmente eguale a quella verso il successore e nuovo premier, Gentiloni?</s>
<s id="s36">E come valutare il calo, seppure limitato, della valutazione del governo?</s>
<s id="s37">La mia idea, da verificare con altre indagini, più approfondite, è che il referendum abbia "congelato" il clima d'opinione.</s>
<s id="s38">Radicalizzando le posizioni dentro gli schieramenti che si sono confrontati - e scontrati - in modo sempre più aspro, negli ultimi mesi.</s>
<s id="s39">Nell'ultimo anno.</s>
<s id="s40">D'altronde, in caso si rivotasse per il referendum, secondo il sondaggio Demos, oggi si ripeterebbe lo stesso risultato.</s>
<s id="s41">Ciò significa che i pentimenti e i ripensamenti restano limitati.</s>
<s id="s42">Così, se l'83% degli elettori del M5S voterebbe di nuovo No, gli elettori del Pd farebbero l'esatto contrario.</s>
<s id="s43">L'84% di essi, infatti, voterebbe ancora Sì.</s>
<s id="s44">D'altronde, l'89% degli elettori del Pd continua ad esprimere fiducia nei confronti di Renzi.</s>
<s id="s45">Mentre il consenso verso Gentiloni, nel Pd, è un poco più basso, 82%.</s>
<s id="s46">Ma, in compenso, è più "largo" e trasversale.</s>
<s id="s47">In particolare, supera il 70% fra gli elettori di centro.</s>
<s id="s48">Circa il doppio rispetto a Renzi.</s>
<s id="s49">E si avvicina al 60% nella base elettorale delle formazioni a sinistra del Pd.</s>
<s id="s50">Il referendum, dunque, pare aver consolidato, quasi radicalizzato, gli schieramenti.</s>
<s id="s51">Il "renzismo" oggi appare un nuovo muro.</s>
<s id="s52">Come, ieri, il "berlusconismo".</s>
<s id="s53">Così, nonostante la sconfitta del Sì, sembra essersi rafforzata la fedeltà nei confronti del leader del Pd.</s>
<s id="s54">Che oggi, più di ieri, evoca il PdR.</s>
<s id="s55">Il Partito di Renzi.</s>
<s id="s56">Al quale quasi tutti gli elettori del Pd si dichiarano "fedeli".</s>
<s id="s57">Mentre Gentiloni è il nuovo premier.</s>
<s id="s58">A capo di un governo che, secondo quasi due terzi degli elettori, non arriverà alla scadenza naturale della legislatura, nel 2018.</s>
<s id="s59">Gentiloni: appare, ai più, il premier di transizione di un governo di transizione.</s>
<s id="s60">In attesa che Renzi, dal suo Aventino, decida quando e come rientrare. (Mi pare difficile che resti a lungo lontano dalla politica.</s>
<s id="s61">Che accetti il ruolo dello "sconfitto" per troppo tempo.) Questo governo, però, a differenza del precedente, non si presenta come il "governo personale" del Premier.</s>
<s id="s62">Non è il GdG.</s>
<s id="s63">Il Governo di Gentiloni.</s>
<s id="s64">Ma non è detto che sia uno svantaggio.</s>
<s id="s65">Perché la doppia personalizzazione politica del partito e del governo, alla fine, non ha portato bene a Renzi.</s>
<s id="s66">Nota metodologica.</s>
<s id="s67">Il sondaggio è stato realizzato da Demos&amp;Pi per la Repubblica.</s>
<s id="s68">La rilevazione è stata condotta nei giorni 12-20 dicembre 2016 da Demetra con metodo mixed mode (Cati-Cami-Caw).</s>
<s id="s69">Il campione intervistato (N=1.664, rifiuti/sostituzioni: 7.190) è rappresentativo per i caratteri socio-demografici e la distribuzione territoriale della popolazione italiana di età superiore ai 18 anni (margine di errore 2,4%).</s>
<s id="s70">Documentazione completa su www.sondaggipoliticoelettorali.it.</s>
</articleText>
<commentaries>
<comment id="c0" bloggerId="miseracchio">
<s id="s71">Basta con questo partito di renzi, diamanti.</s>
<s id="s72">Io voto pd, ho votato Sì al referendum e non sono renziano.</s>
<s id="s73">Se renzi perderà il congresso, non piangerò di certo.</s>
<s id="s74">Ma è comunque il leader di un partito, che è pur sempre l'unica risorsa del riformismo.</s>
<s id="s75">E oggi lo scontro è tra riformismo e populismo.</s>
<s id="s76">Uno scontro da cui dipende, a mio parere, il futuro dello stesso sistema politico democratico. </s>
<comment id="c1" bloggerId="adamitaly">
<s id="s77">Caro miseracchio, vorrei - se possibile - fare un po' di chiarezza sul termine "populismo" di cui non sono affatto convinto.</s>
<s id="s78">Esso infatti, a mio parere, non ha alcun significato preciso e tende a indicare genericamente comportamenti che vanno dalla demagogia alla delinquenza politica vera e propria.</s>
<s id="s79">Sono d'accordo sul riformismo ma mi chiedo: in Italia cosa si oppone ad esso?</s>
<s id="s80">Si tratta, a mio parere, di una serie variegata di posizioni (non tutte politiche ma anche di carattere sociale) che vanno dall'idelogismo vetero-marxista all'ideologismo cattolico (anche e soprattutto di sinistra), dal qualunquismo al partito degli evasori, dal ribellismo proto-contadino al secessionismo padano.</s>
<s id="s81">Peggiori di tutti, poi, sono il partito dei magistrati (ferocemente contrario al SI, come si è visto) e il partito delle burocrazie diffuse.</s>
<s id="s82">Non sarà facile spuntarla.</s>
<comment id="c2" bloggerId="marcob19">
<s id="s83">al riformismo si oppone il più becero dei populismi esercitato dalle formazioni politiche avverse al PD, e questi populisti non lo nascondono, anzi lo confermano orgogliosi.</s>
</comment>
<comment id="c3" bloggerId="iurissg">
<s id="s84">20 milioni di italiani hanno rottamato il renzismo.</s>
<s id="s85"> Ma pochi renzini multi-nick con il like compulsivo non l'hanno ancora capito... </s>
</comment>
<comment id="c4" bloggerId="utente33702">
<s id="s86">A corollario del commento di Miseracchio ottimo il suo punto sull'attuale situazione.</s>
<s id="s87">Perfettamente d'accordo anche con lei</s>
</comment>
<comment id="c5" bloggerId="yoland">
<s id="s88">Tante parole per dire che ci e' contro la politica dell'attuale PD e' un demagogo.</s>
<s id="s89">Mi sembra un' iper semplificazione della realta' alquanto banale.</s>
</comment>
<comment id="c6" bloggerId="Cris T.">
<s id="s90">Queste invettive contro le opposizioni per "ripulirsi" politicamente non sono meno stupide dell' auto-dichiararsi onesti rispetto a tutti gli altri. </s>
</comment>
<comment id="c7" bloggerId="Hattori Hanzo">
<s id="s91">«Populismo», per esempio, diventa l'accusa con cui il ceto intellettuale e il clero giornalistico silenziano chiunque assuma una prospettiva non coincidente con la loro (Cit.)</s>
</comment>
<comment id="c8" bloggerId="scienceandzen">
<s id="s92">@iurissg: compulsivo sara' lei</s>
</comment>
<comment id="c9" bloggerId="eccomiiii">
<s id="s93">Invece populismo ha un vero positivo significato preciso; Atteggiamento o movimento politico tendente a esaltare il ruolo e i valori delle classi popolari.</s>
<s id="s94"> Solamente che ora il significato è stato distorto in qualche cosa di negativo, da coloro che non sono populisti, ma pifferisti.</s>
</comment>
<comment id="c10" bloggerId="pessoa">
<s id="s95">Chi fa politica urlando “onestà,onestà, onestà” e intanto firma un contratto, con tanto di penale, come si usa fare coi fornitore di un'azienda caso mai non rispettassero i tempi di consegna, o farnetica, e specula,sull'immigrazione che è un problema mondiale che riguarda pure gli Stati Uniti e l'Australia, tanto per non parlare della solita Europa, come li chiama?</s>
<s id="s96">Chi propone l'uscita dall'Euro ma non dall'Europa,fantascienza!, ma non dice cosa accadrà il giorno dopo o come il M5S che manco vuole assumersi la responsabilità della scelta, come fa la Lega, e si nasconde dietro un referendum su un problema economico,non previsto dalla Costituzione, come se la gente comune, tra cui metto lei ed io, sapesse cosa accadrà tornando alla Lira e uscendo dalla U.E., come li chiama? </s>
</comment>
<comment id="c11" bloggerId="viaen">
<s id="s97">Il problema è che il PD, che pure continuo a giudicare il male largamente minore, ha usato a sua volta tattiche di taglio populista.</s>
<s id="s98">Non so se oggi siano fondamentali per avere una possibilità di vittoria (l'M5S ci ha costruito sopra un innegabile successo elettorale basato sul vuoto pneumatico) ma tali tattiche continuano a disgustarmi.</s>
</comment>
</comment>
<comment id="c12" bloggerId="doppiavela">
<s id="s99">Diamanti e' il cantore di renzi</s>
<comment id="c13" bloggerId="pinoskaia">
<s id="s100">Non si diceva altrove che lo fosse dei Cinquestelle?</s>
</comment>
<comment id="c14" bloggerId="perben194">
<s id="s101">@ doppiavela: Questa è grossa!</s>
<s id="s102">Spero che sia una battuta e basta.</s>
<s id="s103">Se c'è un giornalista che in tv si è battuto contro Renzi e questo PD è proprio Diamanti.</s>
<s id="s104">Salvo poi fallire come conduttore televisivo e dover ritornare a casa, cioè La Repubblica.</s>
<s id="s105">Peccato che l'abbiano ripreso!</s>
</comment>
</comment>
<comment id="c15" bloggerId="yoland">
<s id="s106">Che le piaccia o meno l'attuale PD e' il partito di un uomo solo (Renzi) al comando con una consorteria che applaude.</s>
<s id="s107">Che questo partito sia un esempio di riformismo ne dubito molto.</s>
<s id="s108">Voucher lavoro, riforma costituzionale che accentra i poteri, e soppressione della tassa sui mega yacht, non mi sembra proprio un esempio di riformismo di cui andare fieri.</s>
<comment id="c16" bloggerId="polkiju">
<s id="s109">Vaglielo ai dire ai circoli, che appena Renzi a ipotizzato un congrsso che li escludesse hanno fatto sapere che avrebbero fatto un congresso che LO escludesse.</s>
<s id="s110">In qualunque organismo che preveda un congresso democratico, ogni x anni una componente prevale.</s>
<s id="s111">E per quegli anni "sembra" che ci sia solo quella componente, dato che ha il mandato di esprimere il progetto.</s>
<s id="s112">Ma poi non è detto che venga confermata.</s>
<s id="s113">Grillo, lui si ha la certezza di essrci sempre.</s>
<s id="s114">Da proprietario.</s>
<s id="s115">Strano che nessuno dica mai che sono i 5stelle quelli con la coppia sola   (Grillo&amp;Casaleggio),  al comando.</s>
<s id="s116">Pardon, al contratto.</s>
</comment>
<comment id="c17" bloggerId="stalinistasuper">
<s id="s117">cambi occhiali   oppure si tolga il prosciutto  </s>
</comment>
<comment id="c18" bloggerId="aries4703">
<s id="s118">Io non so se Renzi significhi un uomo solo al comando, ma so per certo che in un pollaio con troppi galli a cantare non fa mai giorno!</s>
<s id="s119">Spero non si sia bisogno di traduzione"</s>
</comment>
<comment id="c19" bloggerId="crumiro">
<s id="s120">Una consorteria che applaude?</s>
<s id="s121">Lunghi coltelli di vetero comunisti semmai</s>
</comment>
<comment id="c20" bloggerId="saved">
<s id="s122">Voi che non conoscete o fingete di ignorare la storia.</s>
<s id="s123">I voucher non li ha introdotti Renzi, i Vocher esistono dal 2008 e sono stati previsti addirittura dal 2003 con la riforma Biagi.</s>
<s id="s124">Chi ne addossa la paternità a Renzi semplicemente MENTE.</s>
<s id="s125">Viceversa, hanno visto un boom perché RENZI ha ABOLITO i co.co.pro. e, chi come me, ha lavorato per anni con quelle forme di contratto lo sa bene.</s>
<s id="s126">La riforma costituzionale era quella voluta dai padri costituenti dell'ex-PC, chi conosce un po' di storia e avesse un minimo di onestà (oltre ad essere di sinistra) sa che, alla costituente, fu la DC che impose il bicameralismo e, peraltro, non era quella ad accentrare i poteri (bicameralismo o monocameralismo "forti" sono figli delle leggi elettorali).</s>
<s id="s127">Puoi anche avere 200 camere e, con la giusta legge elettorale, accentrare tutto il potere in un solo partito/persona.</s>
</comment>
<comment id="c21" bloggerId="scienceandzen">
<s id="s128">L'istituzione di quella che lei chiama tassa sui megayacht (impropriamente) è stato un atto di puro autolesionismo da parte dello stato italiano</s>
</comment>
<comment id="c22" bloggerId="pessoa">
<s id="s129">la disinformazione da i suoi frutti: gente come Lei che è completamente disinformata e si abbevera al sacro blog.</s>
<s id="s130">Ancora un  po' di tempo e vedremo i risultati a Roma e poi vedremo il solito scarico di responsabilità contro i ... poteri forti, i complotti e tutto l'armamentario di chi non si assume mai una responsabilità, poichè è sempre colpa di qualcun altro.</s>
</comment>
<comment id="c23" bloggerId="viaen">
<s id="s131">Urca, ancora ci sono gli striscioni "democratici per il no" su tantissime sedi del PD, in un caso ne ho visti assieme a "basta un sì" sui balconi della stessa sede.</s>
<s id="s132">In FI gli avrebbero tolto la paghetta, nella lega li avrebbero espulsi, nel M5S cauzionale da 150k€.</s>
<s id="s133">Insomma, si può dire peste e corna del PD ma che ci sia "l'uomo solo al comando" proprio no.</s>
</comment>
</comment>
<comment id="c24" bloggerId="utente33702">
<s id="s134">Perfettamente d'accordo</s>
</comment>
<comment id="c25" bloggerId="ducadifirenze">
<s id="s135">condivido al 100% quanto espresso da miseracchio: il populismo è la biada degli ignoranti che viene elargita a piene mani da chi non ha nulla da proporre di sensato ma solo di sensazionale, dai microchips sottopelle al grano saraceno e via cantando.</s>
<s id="s136">Ragionare costa, abboccare no.</s>
<comment id="c26" bloggerId="yoland">
<s id="s137">Quindi se parlo di rottamazione e urlo ai quattro venti che faro' riforme non sono populista, ma se mi oppongo alla precarizzazione del lavoro lo sono?</s>
<s id="s138">Non riempiamoci la bocca di slogan, per favore, e risparmiamoci gli insulti. </s>
</comment>
<comment id="c27" bloggerId="Francesco Galesso">
<s id="s139">Abbiamo visto cos'hanno combinato i vostri competenti in 30 anni: hanno riportato il Paese ad un livello sociale, lavorativo e culturale indietro all''800.</s>
</comment>
</comment>
<comment id="c28" bloggerId="mentelibera03">
<s id="s140">Condivido pienamente.</s>
<s id="s141">Tutti quelli che parlano di PdR ecc. non hanno ancora capito che il PD è l'unico partito che ogni cinque anni fa un congresso ed elegge la sua classe dirigente e oltretutto è una offesa ai milioni di votanti PD che nel 2013 hanno eletto Renzi segretario sia nelle primarie aperte sia tra gli iscritti.Questi stessi elettori decideranno anche nel prossimo congresso quale sarà il loro segretario.</s>
<s id="s142">Punto.</s>
<comment id="c29" bloggerId="rama02">
<s id="s143">Le primarie non sono la stessa cosa di un congresso.</s>
</comment>
<comment id="c30" bloggerId="lau67to">
<s id="s144">  @rama02   Il PD ha entrambi, primarie e congresso, quale altro partito italiano può vantare strutture democratiche come queste?</s>
<s id="s145">La lista, grazie. </s>
</comment>
</comment>
<comment id="c31" bloggerId="xarz1">
<s id="s146">Il populismo nasce e si diffonde solo ed esclusivamente a seguito del fallimento delle alternative allo stesso.</s>
<comment id="c32" bloggerId="Alessandro Spada">
<s id="s147">In pratica nei momenti di forte crisi economica globale o di una nazione.</s>
</comment>
</comment>
<comment id="c33" bloggerId="pierpaolo1969">
<s id="s148">Eh già!</s>
</comment>
<comment id="c34" bloggerId="alex2044">
<s id="s149">In questo momento , in Italia , ci sono un partito-partito come il Pd ,spesso troppo conflittuale al suo interno , due partiti azienda , Mediaset e Casaleggio Associati con rispettivi conducator un po' piagnoni , guarda un po' le coincidenze  , un altro partito-partito localista ma non si sa quanto come la Lega e poi un pulviscolo di partitini- partitini e movimenti vari spesso solo mini contenitori di idee un po' confuse .Insomma la situazione non è rosea .</s>
<s id="s150">Ma questo qualcuno ha voluto e questo ci teniamo .</s>
<s id="s151">Bocciata la semplificazione ci teniamo il marasma .Speriamo bene !</s>
</comment>
<comment id="c35" bloggerId="nillson9">
<s id="s152">Condivido.</s>
<s id="s153">Il referendum ha prodotto una involontaria selezione tra riformismo da una parte e populismo, qualunquismo, dissenso strategico ecc.</s>
<s id="s154">La mia impressione è che quelli del SI si siano sentiti e continuino a sentirsi parte di un progetto politico, soprattutto, ma non solo, con Renzi.</s>
<s id="s155">Gli altri restano tribù (dal punto di vista politico) che non hanno nè affinità politiche nè le cercano.</s>
<s id="s156">L'unica prospettiva è oggi in quel 41% dall'altra parte cominciano a rendersi conto di quanto vale una vittoria di Pirro</s>
<comment id="c36" bloggerId="lau67to">
<s id="s157">Io credo che l'area del Sì è parte di un progetto omogeneo, sia o meno tutta piddina: è formata da cittadini che si riconoscono nel superamento del bicameralismo perfetto, nell'introduzione di nuovi strumenti di democrazia partecipativa, nel controllo della spesa e nella presenza di genere nelle istituzioni, ecc ecc Il No è un'accozzaglia (io ho sempre usato questo termine quando devo indicare cose che non hanno niente in comune e stanno insieme e non gli vedo proprio il lato offensivo) di ambizioni, idee e proposte, non c'è omogeneità.</s>
<s id="s158">C'è il no a toccare la Costituzione in qualunque caso, c'è il No a questa riforma ma (e i ma sono tutti diversi), c'è il No a Renzi-ma-che-mi-importa-della-riforma-deve-andare-a-casa.</s>
<s id="s159">Non c'è omogeneità.</s>
<s id="s160">Chiunque si metta alla testa del 40% sa che ci sono milioni di persone che hanno un'idea comune di un'Italia possibile.</s>
</comment>
</comment>
<comment id="c37" bloggerId="grandemaestro">
<s id="s161">Si bravo...ma cos´e´ riformismo e cos´e´ populismo?</s>
<s id="s162">Per esempio...sono i vouchers riformismo?</s>
<s id="s163">E´ la voglia di eliminare la corruzione populismo?</s>
<s id="s164">O ognuno rigira la frittata come  meglio crede?</s>
<comment id="c38" bloggerId="scienceandzen">
<s id="s165">I vouchers non sono il diavolo.</s>
<s id="s166">Devono essere solo regolati meglio</s>
</comment>
<comment id="c39" bloggerId="mentelibera03">
<s id="s167">Se la lotta alla corruzione rimane solo "voglia" cioè propaganda è populismo.</s>
<s id="s168">Quando questa lotta si traduce in leggi, regolamenti ecc. diventa scelta politica.</s>
<s id="s169">Chi in questi anni ha gridato contro la corruzione e poi boccia una riforma costituzionale che avrebbe, ad esempio, regolato le competenze tra Stato e Regioni rendendo più trasparente i meccanismi di spesa di quest'ultime oltrechè abbassare i compensi dei consiglieri regionali, ecco costui è un populista.</s>
</comment>
<comment id="c40" bloggerId="ruben15">
<s id="s170">ma che centrano i Voucher , entrati in vigore nel 2008 ?</s>
</comment>
</comment>
<comment id="c41" bloggerId="tinytove">
<s id="s171">Gentile miseracchio, quello che colpisce non e' tanto l'attaccamento degli elettori del PD all'unico vero leader riformista della attuale offerta politica, a prescindere dal voto referendario,quello che colpisce e la fedeltà dell'elettorato M5S, nonostante i pasticci e  i maneggi della  Raggi, a questa formazione politica.</s>
<s id="s172">Non mi si venga a dire che ll'elettorato M5S, pur giudicando severamente ikl disastro della giunta Raggi vi attribuisce solo un valore locale, rimanendo inalterata ai suoi occhi la cacità di M5S di fare bene nel governo nazionale,il fallimento di governo della città stato Roma implica  ipso fatto il fallimento nel governo del paese e ed e' lo stesso Grillo a sostenerlo quando afferma che a Roma M5S si gioca la sua credibilità come forza di governo.</s>
</comment>
<comment id="c42" bloggerId="liberaledoc">
<s id="s173">Renzi è demagogia e populismo all'ennesima potenza!</s>
</comment>
<comment id="c43" bloggerId="icemanac">
<s id="s174">Mi state dicendo che, nonostante le 2 maggiori testate giornalistiche mettano sempre in Home tutte le nefandezze (presunte o reali) del M5S, stiamo ancora in vantaggio sul PD?!</s>
<s id="s175">E' uscita già la notizia che è stata la Raggi, e non Nerone, a bruciare Roma?!</s>
<s id="s176">Cose da pazzi.</s>
<s id="s177">Allora c'è veramente un'Italia che vuole cambiare.</s>
<s id="s178">#tuttanatastoria</s>
</comment>
<comment id="c44" bloggerId="eccomiiii">
<s id="s179">Veramente è stato la tomba del riformismo insieme a Napolitano.</s>
</comment>
<comment id="c45" bloggerId="ruben15">
<s id="s180">Condivido al 100% le sue parole ....</s>
<s id="s181">  GRAZIE</s>
</comment>
<comment id="c46" bloggerId="emigrante1">
<s id="s182">Il Populismo è ampiamente utilizzato dal PD, dalle auto blu in e.bay (non vendute) ai fantasmagorici risparmi sulla casta se si rinunciava a votare per il Senato, passando per la farsa delle Province.</s>
<s id="s183">La Demagogia invece è tutta patrimonio del PD e partiti imbalsamati.</s>
</comment>
<comment id="c47" bloggerId="nando4903">
<s id="s184">Ma i diamanti non erano della Lega?</s>
</comment>
</comment>
<comment id="c48" bloggerId="architettomedioevale">
<s id="s185">lotta a due sempre che il Pd sia a guida....Renzi...comunque finchè sul Campidoglio si aggirano  le oche giulive non c'è storia..</s>
<comment id="c49" bloggerId="Hattori Hanzo">
<s id="s186">Dubito che gli elettori sceglieranno i leopoldi e la loro leopoldocrazia.</s>
<s id="s187">E' un sistema che premia i pochi e voucherizza le moltitudini, esattamente come accadeva secoli fa con il cottimo.</s>
<s id="s188">Abbiamo faticato tanto per diventare delle democrazie moderne, anche se piene di difetti.</s>
<s id="s189">Feudalesimo dei Leopoldi?  No, grazie.</s>
<comment id="c50" bloggerId="architettomedioevale">
<s id="s190">si può sempre imparare qualcosa dagli errori dr. Hanzo non crede?</s>
</comment>
<comment id="c51" bloggerId="bmauro">
<s id="s191">Egr.Hanzo,ci illumini su chi dovrebbero scommettere gli italiani nello squallido panorama politico italiano,PD a parte!</s>
<s id="s192">Nei pentastar ?</s>
<s id="s193">Non mi faccia morire dal ridere,per piacere!</s>
</comment>
<comment id="c52" bloggerId="saurogalli">
<s id="s194">Abbiamo faticato tanto, per poi vedere un  terzo degli italiani votare per il duce di Genova e una setta di antidemocratici, ed oche giulive come amministratori....</s>
</comment>
<comment id="c53" bloggerId="pepemujica69">
<s id="s195">bmauro Pd a parte un cavolo................certo se lei legge solo Repubblica ,il Pd sembra l'immacolata ma si informi meglio ! magari si informi su tutte le indagini che coinvolgono Renzi-famiglia e giglio magico iniziamo dalla correttezza e dall'onestà ,quindi NON dal Pd di Renzi Io voto Civati ! una brava persona coerente e preparata, i leader in Italia sono sempre stati un'esperienza poco democratica</s>
</comment>
<comment id="c54" bloggerId="Hattori Hanzo">
<s id="s196">  @saurogalli   Una società che precarizza e voucherizza le moltitudini (peggio, i figli del paese) mentre i pochi vengono garantiti e protetti, è una non-democrazia per definizione.</s>
<s id="s197">E' puro feudalesimo.</s>
<s id="s198">Le oligarchie feudali erano, appunto, settarie.  Ps.</s>
<s id="s199">La prima gallina che canta ha fatto l'uovo. </s>
</comment>
<comment id="c55" bloggerId="obbiettivo67">
<s id="s200">Hattori ....</s>
<s id="s201">Lei votando no non ha difeso la costituzione ma l'italietta dei 66 governi in 70 anni e la casta dei politici dell'inutile Senato il che molto peggio del feudalesimo.</s>
<s id="s202">Cirino Pomicino, Berlusconi, Brunetta, Salvini, D'Alema , Mastella , De Gregorio, Scilipoti e Razzi ringraziano.</s>
</comment>
<comment id="c56" bloggerId="scienceandzen">
<s id="s203">L'uso dei voucher va corretto.</s>
<s id="s204">Eliminarli sarebbe sbagliato.</s>
</comment>
<comment id="c57" bloggerId="sotsal">
<s id="s205">Tra le tante differenze tra Renzi e Grillo, cè quella che Renzi è un politico che sa usare diversi registri e che persegue una strategia ragionata per raggiungere i suoi scopi.</s>
<s id="s206">Grillo invece conosce un solo registro (accuse, insulti, invettive) e non è capace di uscire da quello schema, di costruire alleanze, in sostanza di fare politica, per cui è destinato a perdere anche quando sembra che sia ad un soffio dalla vittoria.</s>
</comment>
<comment id="c58" bloggerId="ianpaice03">
<s id="s207">E il m5ss cosa ha di attinenza alla Democrazia?</s>
</comment>
<comment id="c59" bloggerId="polkiju">
<s id="s208">Saranno prima gli iscritti al PD non leopoldi a trarre le somme, credo.</s>
<s id="s209">Sempre che non facciano l'errore di andarsene o stare a guardare.</s>
</comment>
<comment id="c60" bloggerId="tanaliberatutti">
<s id="s210">è la prima volta che "conosco" un nostalgico del Medioevo!</s>
</comment>
<comment id="c61" bloggerId="utente48633">
<s id="s211">Chissà perché in Gran Bretagna ci sono i voucher da prima del 2008, accettati anche dalla sinistra, e hanno sia occupazione che reddito medio fortemente superiori ai nostri.</s>
</comment>
<comment id="c62" bloggerId="rama02">
<s id="s212">Se l'alternativa è tra zuppa e pan bagnato, siamo ormai oltre la democrazia. </s>
</comment>
<comment id="c63" bloggerId="grajau">
<s id="s213">Signor Hanzo ancora con la Leopolda e leopoldini?Non si stanca un pó con questa lagna?</s>
</comment>
</comment>
<comment id="c64" bloggerId="cittadinogiuseppe">
<s id="s214">In No ha stravinto.</s>
<s id="s215">Il m5s abbatterà la casta del PD e dei partiti.</s>
<comment id="c65" bloggerId="usch">
<s id="s216"> ... e soprattutto l'Italia!</s>
</comment>
<comment id="c66" bloggerId="arcieri14">
<s id="s217">Benvenuta la New Kasta degli sfaticati.</s>
</comment>
<comment id="c67" bloggerId="mitralica">
<s id="s218">@ cittadinog Non so quanti anni lei abbia ma della politica e dei politici non ha capito molto.</s>
<s id="s219">Anche il cosiddetto "popolo" alle politiche votera' a seconda delle individuali convenienze; le ideologie anni 50 sono finite da un pezzo.</s>
</comment>
<comment id="c68" bloggerId="shooter183">
<s id="s220">Il No non ha vinto nulla, visto che i referendum servono solo ad accettare o a respingere.</s>
<s id="s221">In questo caso, a straperdere sono stati solo gli Italiani, perchè passerà un bel pezzo prima che chicchessia proponga alcunchè tramite consultazione referendaria.</s>
<s id="s222">P.S. Lei è la perfetta esemplificazione del perchè bisogna assolutamente evitare che andiate al governo.</s>
<s id="s223">Grazie a Grillo è possibile che non ci andiate proprio mai.</s>
</comment>
<comment id="c69" bloggerId="pensociochedico">
<s id="s224">Il problema ora è mettere d'accordo chi ha votato no.Il no ha tante sfaccettature  fra di loro incompatibili.Praticamente dopo il referendum le cose non sono cambiate affatto:tutto come prima.</s>
</comment>
<comment id="c70" bloggerId="yoland">
<s id="s225">Andiamoci piano.</s>
<s id="s226">Anche i Renzi boys giuravano e spergiuravano di voler abbattere la casta e poi si sono dimostrati attaccati alla poltrona come pochi altri. </s>
</comment>
<comment id="c71" bloggerId="pinoskaia">
<s id="s227">Che fede, ragazzi!</s>
<s id="s228">"L'aria sta cambiando, arriviamo noi!""</s>
<s id="s229">Ed andarono a sbattere contro i Marrra, i Muraro e le lobby capitoline.</s>
<s id="s230">Boriosi ed incapaci di modificare un bel niente.</s>
<s id="s231">Addirittura asini nel fare bilanci previsionali corretti.</s>
<s id="s232">Se il bel tempo si vede dal mattino......</s>
<s id="s233">Umiltà , Umiltà, senso della realtà e della misura, io vi invoco!</s>
</comment>
<comment id="c72" bloggerId="ianpaice03">
<s id="s234">Mi vengono i brividi(per i miei figli) pensare che gente come lei potrebbe essere classe dirigente.</s>
<s id="s235">Sono sempre più convinto che i mali delle democrazie moderne provengono dal suffragio universale</s>
</comment>
<comment id="c73" bloggerId="polkiju">
<s id="s236">solo se si allea con Lega, FI, sinistra PD, rifondazione etc etc etc</s>
</comment>
<comment id="c74" bloggerId="aries4703">
<s id="s237">Non mi risulta da nessuna parte che a votare no siano stati solo i grulloni, altrimenti alle elezioni avrebbero avuto il 60% dei consensi o no?</s>
<s id="s238">Quindi egregio quando pigia sui tasti collega anche il cervello se ne ha uno, altrimenti io dovrei rispondere che il 60% è la somma di sei sette partiti più le varie sette a cui sparivano le poltrone, mentre il 40% e solo di Renzi!</s>
<s id="s239">Ma, nessuno dei due casi è la verità. questa verrà fuori (forse) alle prossime elezioni nazionali e che dovesse verificarsi il risultato delle europee, allora sarei curioso di leggerlo di nuovo.</s>
<s id="s240">BUONE FESTE!</s>
</comment>
<comment id="c75" bloggerId="mk4">
<s id="s241">...se nel frattempo il PD non avrà distrutto il paese con le sue sole forze ( renzie in testa )</s>
</comment>
<comment id="c76" bloggerId="Ma Co">
<s id="s242">poveri noi annoverare in italia gente come lei</s>
</comment>
</comment>
<comment id="c77" bloggerId="rs55">
<s id="s243">Meglio le oche giulive che i ladroni insieme a Mafia Capitale che ci sono stati fino adesso e hanno lasciato 15 MLD di debito.</s>
<s id="s244">Tu forse non vivi a Roma ma è uno sfascio quello che hanno lasciato una capitale da terzo mondo.</s>
<comment id="c78" bloggerId="bmauro">
<s id="s245">Tu che vivi a Roma,descrivi cosa ha fatto l'oca giuliva in questi mesi !</s>
<s id="s246">Ti ricordo che ha vinto le elezioni sulle buche ,sui topi e sui rifiuti !</s>
<s id="s247">PERCHÉ QUESTI SONO STATI GLI ARGOMENTI PRINCIPALI della campagna elettorale grilliota.</s>
<s id="s248"> Questi  problemi,fattibili subito, sono stati risolti?</s>
<s id="s249">Attento,perché ti si allunga il naso come pinocchio eh!</s>
</comment>
<comment id="c79" bloggerId="maurofusti1">
<s id="s250">Sono certo che alemanno l hanno votato i milanesi .</s>
<s id="s251">Magari con te da sponsor......</s>
</comment>
<comment id="c80" bloggerId="saurogalli">
<s id="s252">Attendiamo fiduciosi le miracolose cure Raggistiche...</s>
</comment>
<comment id="c81" bloggerId="doppiavela">
<s id="s253">Le oche non sono complici di buzzi e del cercato In galera sono finiti i piedini e i pdl</s>
</comment>
<comment id="c82" bloggerId="ianpaice03">
<s id="s254">Voi Romani,invece,non avete nessuna colpa,vero?</s>
</comment>
<comment id="c83" bloggerId="vialediaz">
<s id="s255">I fatto è che, se continua questo andazzo decisamente poco dignitoso, state fornendo alle successive amministrazioni i vostri stessi alibi: ma gli altri...., ma quelli di prima,... e tutti ci divertiremo un mondo ad ascoltare la vostra difesa d'ufficio</s>
</comment>
<comment id="c84" bloggerId="Sa">
<s id="s256">Meglio nessuno dei due.</s>
<s id="s257">Non dobbiamo scegliere tra due mali.</s>
</comment>
</comment>
<comment id="c85" bloggerId="Patricia Van Ness">
<s id="s258">Credo che in buona parte l'opinione pubblica continui ad essere influenzata dalle bufale dei nostri media (vedi ad es. l'ultima sulle note a margine del bilancio preventivo da approvare il prox 28 feb. fatte passare per "bocciatura", tra l'altro cosa gia' successa in passato).</s>
<s id="s259">Quindi grazie Repubblica e co. viva il PD!!</s>
<comment id="c86" bloggerId="utente33702">
<s id="s260">Rinvio con note non è la stessa cosa di bocciatura bilancio, lei non conosce lavoro dei revisori dei conti.</s>
<s id="s261">Il caso Roma è gravissimo, mai successo cosa simile, a dimostrazione che a guidare la capitale ci sono dilettanti allo sbaraglio</s>
</comment>
<comment id="c87" bloggerId="Patricia Van Ness">
<s id="s262">utente33702 riporto alcune osservazioni dell'Oref: 1) ci sono troppi ricavi ‘una tantum’ che vengono utilizzati per la copertura delle spese correnti 2) non sono previste misure adeguate per la mancata riscossione dei tributi 3) misure insufficienti riguardanti la cessione e/o lo scioglimento delle partecipate non strettamente necessarie al perseguimento dei fini istituzionali del Comune 4) piano di risparmi insufficiente e inidoneo a generare nuove economie senza tagliare i servizi ai cittadini.</s>
<s id="s263">Benissimo!!!</s>
<s id="s264">Ora mi domando, dov'era l'OREF negli anni passati, quando ha approvato i bilanci delle precedenti giunte che hanno causato 13 miliardi di passivita'???</s>
</comment>
</comment>
<comment id="c88" bloggerId="yoland">
<s id="s265">Ma come dopo il 4 dicembre i Renzi boys continuavano a ripeterci che avrebbero ottenuto almeno il 40% dei voti e adesso arrivano con fatica al 30%.</s>
<s id="s266">Il sondaggio deve essere sbagliato perche' e' impossibile che loro abbiano torto. </s>
</comment>
</comment>
<comment id="c89" bloggerId="esagerati">
<s id="s267">Se i 5 stelle invece di criticare fossero stati più intelligenti non avrebbero avuto nessun problema.</s>
<s id="s268">Ormai hanno tolto ogni dubbio di essere come gli altri partiti, difendono la Raggi su tutte le fesserie.</s>
<s id="s269">Ieri anche Travaglio alla 7 diceva di farsi da parte però ha anche fatto la battuta dicendo di lasciare a chi è più capace.</s>
<s id="s270">Ma è sotto gli occhi di tutti in 7 mesi cosa ha fatto per Roma?</s>
<s id="s271">I 5 stelle possono vincere solo se vanno al ballottaggio, perché pur di non far vincere il PD votano 5 stelle sono contenti così poi chi se ne frega se non sono all' altezza.</s>
<s id="s272">Dicono che i giornalisti sono andati : da chi l' ha visto, non si trovano DI MAIO, DI BATTISTA, FICO e TONELLI hanno espatriato?</s>
<s id="s273">Se fossero stati più intelligenti avrebbero fatto il governo con il PD costringendolo a fare quelle leggi buone per il popolo, ma Grillo li ha mal guidati chi è causa del suo male pianga se stesso.</s>
<comment id="c90" bloggerId="sgv61">
<s id="s274">Il problema con i 5S è che non possono fare alcun provvedimento legislativo, perché promettendo tutti a tutti poi devono dare a tutti tutto.</s>
<s id="s275">E da che mondo e mondo quando prendi delle decisioni qualcuno scontenti sempre.</s>
</comment>
<comment id="c91" bloggerId="armandomancinelli">
<s id="s276">Ma a Renzi che je frega, lui lo voleva il ballottaggio!</s>
</comment>
<comment id="c92" bloggerId="yoland">
<s id="s277">Penso che abbia ragione.</s>
<s id="s278">Il M5S ha fatto molti, anzi troppi, errori.</s>
<s id="s279">Bastava che lasciassero fare al 'buon governo' del PD e adesso si ritroverebbero almeno al 40%. </s>
</comment>
<comment id="c93" bloggerId="fegi54">
<s id="s280">Il comico pluripregiudicato padrone dellla setta ha dchiarato che i giornali stanno facendo un complotto contro di loro per ordine di Renzi ...</s>
<s id="s281">E qualcuno dei suoi ci crederà.</s>
<s id="s282">E' chiaro che approfitta solo dell' ingenuità della gente per gli interessi della ditta.</s>
<comment id="c94" bloggerId="yoland">
<s id="s283">Chi urla al complotto non mi ha mai convinto, ma che ci sia un mostruoso disequilibrio nell'informazione e' stato sottolineato anche da autorita' indipendenti.</s>
<s id="s284">Sembra di essere ritornati al 1994 con il PD al posto di Forza Italia e Renzi al posto di Berlusconi. </s>
</comment>
</comment>
</comment>
<comment id="c95" bloggerId="adamitaly">
<s id="s285">Quando il professor Diamanti parla di PdR, Partito di Renzi, non si accorge di essere estremamente offensivo nei confronti degli elettori di quel partito.</s>
<s id="s286">Chi sarebbero costoro a parere di Diamanti?</s>
<s id="s287">Dei decerebrati o degli esaltati che votano l'amato "Capo"?</s>
<s id="s288">Ma forse, per puro caso, il professor Diamanti per una volta ci ha azzeccato: e se il PdR fosse quel Partito dei Riformisti che l'Italia non ha mai avuto e di cui ha tanto ma tanto bisogno?</s>
<s id="s289">O forse non è un miracolo che, per la prima volta in Italia, 13.500.000 cittadini abbiano espresso con il loro voto delle posizioni decisamente riformiste?</s>
<s id="s290">Perciò, il professor Diamanti la smetta di scrivere amenità e si vada a rivedere i risultati del referendum del 2006, facendo poi un confronti con i dati del 2016.</s>
<s id="s291">Che mi pare l'unica cosa seria da fare per comprendere cosa è veramente avvenuto...!</s>
<comment id="c96" bloggerId="eccomiiii">
<s id="s292">Mi dica, lei  era favorevole alle politiche del renzi?</s>
<comment id="c97" bloggerId="maurofusti1">
<s id="s293">Eccomii.</s>
<s id="s294">     SI</s>
</comment>
<comment id="c98" bloggerId="saurogalli">
<s id="s295">Lei invece è proprio rimasto senza partito   ;)</s>
</comment>
<comment id="c99" bloggerId="usch">
<s id="s296">Sì, moltissimo!</s>
</comment>
</comment>
</comment>
</commentaries>
<links>
</links>
</document>
